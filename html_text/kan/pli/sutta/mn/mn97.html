<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 97: ಧನಂಜಾನಿ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn97' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ಬ್ರಾಹ್ಮಣ ವರ್ಗ</li>
      </ul>
      <h1 class='sutta-title'>97. ಧನಂಜಾನಿ ಸುತ್ತ</h1>
    </header>
    <h2>ಧನಂಜಾನಿ ಸುತ್ತ
    </h2>
    <p> 1. ನಾನು ಹೀಗೆ ಕೇಳಿದ್ದೇನೆ. ಒಂದು ಸಮಯದಲ್ಲಿ ಭಗವಾನರು ರಾಜಗಹದ ವೇಣುವನದ ಕಲಂದಕ ನಿವಾಪದಲ್ಲಿ ತಂಗಿದ್ದರು.
    </p>
    <p> ಆ ಸಂದರ್ಭದಲ್ಲಿ ಆಯುಷ್ಮಂತ ಸಾರಿಪುತ್ತನು ಮಹಾ ಭಿಕ್ಖುಸಂಘದೊಡನೆ ದಕ್ಷಿಣಾಗಿರಿಯಲ್ಲಿ ಸಂಚರಿಸುತ್ತಿದ್ದನು.</p>
    <p>ಆಗ ವಷರ್ಾವಾಸವನ್ನು ಮುಗಿಸಿದ ಭಿಕ್ಖುವೊಬ್ಬನು ದಕ್ಷಿಣ ಗಿರಿಯಲ್ಲಿದ್ದ ಸಾರಿಪುತ್ತನ ಬಳಿಸಾರಿ ಸಂತೋಷದಿಂದ ಮಾತುಕತೆಯಾಡಿ ಕುಶಲ ಕೇಳಿದ ಬಳಿಕ ಒಂದುಕಡೆ ಕುಳಿತನು. ಒಂದುಕಡೆ ಕುಳಿತ ಬಳಿಕ ಆಯುಷ್ಮಂತ ಸಾರಿಪುತ್ತನು ಅವನಿಗೆ ಕೇಳಿದನು:</p>
    <p>ಮಿತ್ರನೆ, ಭಗವಾನರು ಆರೋಗ್ಯವಾಗಿ ಬಲವಾಗಿ ಇದ್ದಾರೆಯೇ?</p>
    <p> ಮಿತ್ರ, ಭಗವಾನರು ಆರೋಗ್ಯವಾಗಿ ಬಲವಾಗಿ ಇದ್ದಾರೆ.
    </p>
    <p> ಮಿತ್ರನೆ, ಭಿಕ್ಖುಸಂಘವು ಆರೋಗ್ಯವಾಗಿ ಬಲವಾಗಿ ಇದೆಯೇ?
    </p>
    <p> ಮಿತ್ರ, ಭಿಕ್ಖುಸಂಘವೂ ಆರೋಗ್ಯವಾಗಿ ಬಲವಾಗಿ ಇದೆ.
    </p>
    <p> ಮಿತ್ರನೆ, ರಾಜಗಹದ ತಂಡುಲಪಾಲ ದ್ವಾರದ ಬಳಿ ಧನಂಜಾನಿ ಎಂಬ ಬ್ರಾಹ್ಮಣನೊಬ್ಬನು ವಾಸಿಸುತ್ತಿದ್ದಾನೆ. ಅವನು ಆರೋಗ್ಯವಾಗಿಯೂ ಬಲವಾಗಿಯೂ ಇದ್ದಾನೆಯೇ?
    </p>
    <p> ಆ ಬ್ರಾಹ್ಮಣ ಧನಂಜಾನಿಯು ಆರೋಗ್ಯವಾಗಿ ಮತ್ತು ಬಲವಾಗಿ ಇದ್ದಾನೆ.
    </p>
    <p> ಅವನು ಅಪ್ರಮತ್ತ (ಜಾಗ್ರತ)ನಾಗಿದ್ದಾನೆಯೇ?
    </p>
    <p> ಮಿತ್ರ ಅವನು ಅಪ್ರಮತ್ತನಾಗಿರಲು ಹೇಗೆ ಸಾಧ್ಯ?</p>
    <p>ಅವನು ಬ್ರಾಹ್ಮಣ ಗೃಹಪತಿಗಳನ್ನು ರಾಜನ ಹೆಸರಿನಲ್ಲಿ ಸುಲಿಗೆ ಮಾಡುತ್ತಿದ್ದಾನೆ ಮತ್ತು ರಾಜನನ್ನು ಬ್ರಾಹ್ಮಣರ ಹೆಸರಿನಲ್ಲಿ ಸುಲಿಗೆ ಮಾಡುತ್ತಿದ್ದಾನೆ.</p>
    <p>ಕುಲೀನ ಮನೆತನದಿಂದ ಬಂದ ಅವನು ಶ್ರದ್ಧಾವಂತ ಹೆಂಡತಿ ಸತ್ತುಹೋದ ಮೇಲೆ ಕುಲೀನ ಮನೆತನವಲ್ಲದ ಶ್ರದ್ಧೆ ಇರದ ಹೆಂಗಸೊಬ್ಬಳನ್ನು ಹೆಂಡತಿಯಾಗಿ ತಂದುಕೊಂಡಿದ್ದಾನೆ.</p>
    <p>ಮಿತ್ರ, ಇದು ಕೆಟ್ಟ ಸುದ್ದಿಯನ್ನು ಕೇಳುತ್ತಿದ್ದೇನೆ.</p>
    <p>ಬ್ರಾಹ್ಮಣ ಧನಂಜಾನಿಯು ಪ್ರಮತ್ತ (ಜಾಗ್ರತರಹಿತ)ನಾಗಿ ಇರುವ ಸಂಗತಿ ನಿಜವಾಗಿಯೂ ನನಗೆ ಕೆಟ್ಟ ಸುದ್ದಿ. </p>
    <p>ಪ್ರಾಯಶಃ ಮುಂದೆ ಎಂದಾದರೂ ನಾವು ಬ್ರಾಹ್ಮಣ ಧನಂಜಾನಿಯನ್ನು ಭೇಟಿಮಾಡಿ ಕಥಾಸಲ್ಲಾಪ ಮಾಡಬಹುದು.</p>
    <p>2. ಆಗ ದಕ್ಷಿಣಾಗಿರಿಯಲ್ಲಿ ಎಷ್ಟುಕಾಲ ಇರಬೇಕೆಂದು ಎಂದುಕೊಂಡಿದ್ದಾನೊ ಅಷ್ಟುಕಾಲ ಇದ್ದಮೇಲೆ ಆಯುಷ್ಮಂತ ಸಾರಿಪುತ್ತನು ರಾಜಗಹ ದಿಕ್ಕಿನತ್ತ ಪ್ರಯಾಣ ಬೆಳೆಸಿ,</p>
    <p>ಹಂತಹಂತವಾಗಿ ಸಂಚರಿಸುತ್ತಾ ರಾಜಗಹಕ್ಕೆ ಬಂದು</p>
    <p>ಅಲ್ಲಿನ ವೇಣುವನದ ಕಲಂದಕ ನಿವಾಪಕ್ಕೆ ಬಂದು ತಂಗಿದನು.</p>
    <p> ಪೂವರ್ಾಹ್ನ ಸಮಯದಲ್ಲಿ ಆಯುಷ್ಮಂತ ಸಾರಿಪುತ್ತನು ಬವನಾಸಿಯನ್ನು ತೆಗೆದುಕೊಂಡು, ಚೀವರವನ್ನು ಸರಿಪಡಿಸಿಕೊಂಡು ರಾಜಗಹದೊಳಗೆ ಭಿಕ್ಷಾನ್ನಕ್ಕಾಗಿ ಹೋದನು.</p>
    <p>ಆ ಸಂದರ್ಭದಲ್ಲಿ ಬ್ರಾಹ್ಮಣ ಧನಂಜಾನಿಯು ಊರ ಹೊರಗಿರುವ ತನ್ನ ದನದ ಕೊಟ್ಟಿಗೆಯಲ್ಲಿ ಹಸುಗಳ ಹಾಲನ್ನು ಕರೆಯಿಸುತ್ತಿದ್ದನು.</p>
    <p>ಹೀಗೆ ಆಯುಷ್ಮಂತ ಸಾರಿಪುತ್ತನು ರಾಜಗಹದಲ್ಲಿ ಭಿಕ್ಷಾನ್ನಕ್ಕಾಗಿ ಸಂಚರಿಸಿ, ಊಟವನ್ನು ಮುಗಿಸಿದ ಮೇಲೆ ಬ್ರಾಹ್ಮಣ ಧನಂಜಾನಿಯ ಬಳಿಗೆ ಹೋದನು.</p>
    <p>ಬ್ರಾಹ್ಮಣ ಧನಂಜಾನಿಯು ಆಯುಷ್ಮಂತ ಸಾರಿಪುತ್ತನು ಬರುತ್ತಿರುವುದನ್ನು ದೂರದಿಂದಲೇ ಕಂಡು ಅವನ ಬಳಿ ಹೋಗಿ,</p>
    <p>ಆಚಾರ್ಯ ಸಾರಿಪುತ್ತರೆ, ಊಟದ ಸಮಯ ಆಗುವವರೆಗೂ ಈಗತಾನೆ ಕರೆದ ಹಾಲನ್ನು ಕುಡಿಯಿರಿ.</p>
    <p> ಬ್ರಾಹ್ಮಣ, ಬೇಡ,</p>
    <p>ನನ್ನ ಇಂದಿನ ಊಟ ಮುಗಿದಿದೆ.</p>
    <p>ನಾನು ವೃಕ್ಷ ಮೂಲದಲ್ಲಿ ತಂಗಿರುತ್ತೇನೆ.</p>
    <p>ನೀನು ಅಲ್ಲಿಗೆ ಬರಬಹುದು.</p>
    <p> ಆಯಿತು, ಮಾನ್ಯರೆ ಎಂದನು.
    </p>
    <p> ಆನಂತರದಲ್ಲಿ ಬ್ರಾಹ್ಮಣ ಧನಂಜಾನಿಯು ತನ್ನ ಮಧ್ಯಾಹ್ನದ ಊಟವನ್ನು ಮುಗಿಸಿ ಆಯುಷ್ಮಂತ ಸಾರಿಪುತ್ತನ ಬಳಿಸಾರಿ ಸಂತೋಷದಿಂದ ಮಾತುಕತೆಯಾಡಿ ಕುಶಲ ಕೇಳದ ಬಳಿಕ ಒಂದುಕಡೆ ಕುಳಿತನು.</p>
    <p>ಆಗ ಆಯುಷ್ಮಂತ ಸಾರಿಪುತ್ತನು ಕೇಳಿದನು:</p>
    <p>ಧನಂಜಾನಿ, ನೀನು ಅಪ್ರಮತ್ತನಾಗಿರುವೆಯಾ? </p>
    <p> ಆಯುಷ್ಮಂತ ಸಾರಿಪುತ್ತರೆ, ನಮ್ಮ ತಂದೆ-ತಾಯಿಗಳು, ಹೆಂಡತಿ ಮಕ್ಕಳು, ದಾಸರು, ಕಾರ್ಮಿಕರು ಇವರನ್ನೆಲ್ಲ ಪೋಷಿಸುತ್ತಿರುವಾಗ; ಮಿತ್ರರನ್ನು, ಬಂಧುಗಳನ್ನು, ಅತಿಥಿಗಳನ್ನು, ಗತಿಸಿದ ಪೂರ್ವಜರನ್ನು, ದೇವತೆಗಳನ್ನು, ರಾಜನನ್ನು ಇವರೆಲ್ಲರಿಗೂ ಕರ್ತವ್ಯಗಳನ್ನು ನಿರ್ವಹಿಸುತ್ತಿರುವಾಗ ಮತ್ತು ಈ ದೇಹವನ್ನು ಸ್ವಚ್ಛಗೊಳಿಸುತ್ತಾ ಪೋಷಿಸುತ್ತಿರುವಾಗ ನಾನು ಅಪ್ರಮತ್ತನಾಗಿರಲು ಹೇಗೆ ಸಾಧ್ಯ?
    </p>
    <p> 3. ನೀನೇನೆನ್ನುವೆ ಧನಂಜಾನಿ?</p>
    <p>ಇಲ್ಲಿ ಒಬ್ಬನು ತನ್ನ ತಂದೆ ತಾಯಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಂಡರೆ, ಆ ರೀತಿಯ ವರ್ತನೆಯಿಂದಾಗಿ ನಿರಯದ (ನರಕದ) ನಿರಯ ಪಾಲಕರು ಬಂದು ಅವನನ್ನು ಎಳೆದುಕೊಂಡು ಹೋಗುತ್ತಾರೆ.</p>
    <p>ಆಗ ಅವನು (ಅವರಿಂದ ಬಿಡಿಸಿಕೊಳ್ಳಲು) ಹೀಗೆ ಹೇಳುತ್ತಾನೆಯೇ: ನಾನು ನನ್ನ ತಂದೆ-ತಾಯಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಂಡೆ. ಆದ್ದರಿಂದ ನಿರಯಪಾಲಕರೆ, ನನ್ನನ್ನು ನಿರಯಕ್ಕೆ ಎಳೆದುಕೊಂಡು ಹೋಗದಿರಿ. ಅಥವಾ ಅವನ ತಂದೆ-ತಾಯಿಗಳು ಹೀಗೆ ಹೇಳುತ್ತಾರೆಯೇ: ಇವನು ನಮ್ಮ ಸಲುವಾಗಿ ಅಧಮ್ಮದಿಂದ ಮತ್ತು ಕೆಟ್ಟದಾಗಿ ನಡೆದುಕೊಂಡನು. ಆದ್ದರಿಂದ ನಿರಯಪಾಲಕರು ಇವನನ್ನು ಎಳೆದುಕೊಂಡು ಹೋಗದಿರಿ.</p>
    <p> ಇಲ್ಲ, ಆಯುಷ್ಮಂತ ಸಾರಿಪುತ್ರರೆ,</p>
    <p>ಅವನು ಅತ್ತರೂ ನಿರಯಪಾಲಕರು ಅವನನ್ನು ನಿರಯಕ್ಕೆ ಎಳೆದೊಯ್ಯುತ್ತಾರೆ.</p>
    <p> 4. ಇದಕ್ಕೆ ಏನೆನ್ನುವಿರಿ, ಧನಂಜಾನಿ?</p>
    <p>ಯಾರು ತನ್ನ ಹೆಂಡತಿ ಮಕ್ಕಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಹೆಂಡತಿ ಮಕ್ಕಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?</p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಹೆಂಡತಿ ಮಕ್ಕಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಹೆಂಡತಿ ಮಕ್ಕಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಹೆಂಡತಿ ಮಕ್ಕಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 5. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ದಾಸ ಸೇವಕ ಕಾರ್ಮಿಕರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ದಾಸ ಸೇವಕ ಕಾರ್ಮಿಕರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ದಾಸ ಸೇವಕ ಕಾರ್ಮಿಕರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ದಾಸ ಸೇವಕ ಕಾರ್ಮಿಕರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ದಾಸ ಸೇವಕ ಕಾರ್ಮಿಕರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 6. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ಮಿತ್ರರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಮಿತ್ರರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಮಿತ್ರರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಮಿತ್ರರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಮಿತ್ರರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 7. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ಬಂಧುಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಬಂಧುಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಬಂಧುಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಬಂಧುಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಬಂಧುಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 8. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ಅತಿಥಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಅತಿಥಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಅತಿಥಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಅತಿಥಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಅತಿಥಿಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 9. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಗತ ಪೂರ್ವಜರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 10. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ದೇವತೆಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ದೇವತೆಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ದೇವತೆಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ದೇವತೆಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ದೇವತೆಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 11. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ರಾಜನ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ರಾಜನ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ರಾಜನ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ರಾಜನ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ರಾಜನನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 12. ಇದಕ್ಕೆ ಏನೆನ್ನುವಿರಿ, ಧನಂಜಾನಿ? ಯಾರು ತನ್ನ ಕಾಯದ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಕಾಯದ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಕಾಯದ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೆ ಅವರು ಉತ್ತಮರಲ್ಲ; ಯಾರು ತನ್ನ ಕಾಯದ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಕಾಯವನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> ಇಲ್ಲ, ಆಯುಷ್ಮಂತ ಸಾರಿಪುತ್ರರೆ, ಅವನು ಅಳುತ್ತಿದ್ದರೂ ನಿರಯಪಾಲಕರು ಅವನನ್ನು ನರಕಕ್ಕೆ ಎಳೆದುಕೊಂಡು ಹೋಗುತ್ತಾರೆ.
    </p>
    <p> 13. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ತಂದೆ-ತಾಯಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ತಂದೆ-ತಾಯಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ತಂದೆ-ತಾಯಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ತಂದೆ-ತಾಯಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ತಂದೆ-ತಾಯಿಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 14. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಹೆಂಡತಿ-ಮಕ್ಕಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಹೆಂಡತಿ-ಮಕ್ಕಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಹೆಂಡತಿ-ಮಕ್ಕಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಹೆಂಡತಿ-ಮಕ್ಕಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಹೆಂಡತಿ-ಮಕ್ಕಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 15. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ದಾಸ, ಸೇವಕ, ಕಾರ್ಮಿಕರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ತಂದೆ-ತಾಯಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ದಾಸ, ಸೇವಕ, ಕಾರ್ಮಿಕರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ದಾಸ, ಸೇವಕ, ಕಾರ್ಮಿಕರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ದಾಸ, ಸೇವಕ, ಕಾರ್ಮಿಕರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 16. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಮಿತ್ರರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಮಿತ್ರರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಮಿತ್ರರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಮಿತ್ರರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಮಿತ್ರರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 17. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಬಂಧುಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಬಂಧುಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಬಂಧುಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಬಂಧುಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಬಂಧುಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 18. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಅತಿಥಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಅತಿಥಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಅತಿಥಿಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಅತಿಥಿಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಅತಿಥಿಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 19. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಗತ ಪೂರ್ವಜರ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಗತ ಪೂರ್ವಜರನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 20. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ದೇವತೆಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ದೇವತೆಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ದೇವತೆಗಳ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ದೇವತೆಗಳ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ದೇವತೆಗಳನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 21. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ರಾಜನ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ರಾಜನ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ರಾಜನ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ರಾಜನ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ರಾಜನನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 22. ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾರು ತನ್ನ ಕಾಯದ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುವವರು ಉತ್ತಮರೋ ಅಥವಾ ಯಾರು ತನ್ನ ಕಾಯದ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುವವರು ಉತ್ತಮರೋ?
    </p>
    <p> ಆಯುಷ್ಮಂತ ಸಾರಿಪುತ್ರರೆ, ಯಾರು ತನ್ನ ಕಾಯದ ಸಲುವಾಗಿ ಅಧಮ್ಮದಿಂದ ಕೆಟ್ಟದಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರಲ್ಲ; ಯಾರು ತನ್ನ ಕಾಯದ ಸಲುವಾಗಿ ಧಮ್ಮದಿಂದ ಚೆನ್ನಾಗಿ ನಡೆದುಕೊಳ್ಳುತ್ತಾರೊ ಅವರು ಉತ್ತಮರು.
    </p>
    <p> ಧನಂಜಾನಿ, ಕಾಯವನ್ನು ನೋಡಿಕೊಳ್ಳುವ ಸಲುವಾಗಿ ಧಮ್ಮದಿಂದ ನಡೆದುಕೊಳ್ಳಲು ಲಾಭಕರವಾದ ಬೇರೆ ವಿಧಗಳ ಕರ್ಮಗಳಿವೆ. ಹಾಗೆಯೇ ಕೇಡನ್ನು ದೂರಮಾಡಿ ಪುಣ್ಯವನ್ನು ಆರ್ಜಿಸಬಹುದು.
    </p>
    <p> 23. ಆಗ ಬ್ರಾಹ್ಮಣ ಧನಂಜಾನಿಯು ಆಯುಷ್ಮಂತ ಸಾರಿಪುತ್ರರ ಮಾತುಗಳಿಂದ ಅಭಿನಂದಿತನಾಗಿ ಸಂತುಷ್ಟಿಗೊಂಡವನಾಗಿ ತನ್ನ ಆಸನದಿಂದ ಎದ್ದು ನಿರ್ಗಮಿಸಿದನು.</p>
    <p>ಮುಂದೊಂದು ಸಂದರ್ಭದಲ್ಲಿ ಬ್ರಾಹ್ಮಣ ಧನಂಜಾನಿಯು ಭಾದೆಗೊಳಗಾಗಿ, ದುಃಖಿತನಾಗಿ, ಗಂಭೀರ ಖಾಯಿಲೆಯಿಂದಿದ್ದನು.</p>
    <p>ಆಗ ಒಬ್ಬ ಮನುಷ್ಯನನ್ನು ಕರೆದು ಹೇಳಿದನು:</p>
    <p>ಪ್ರಿಯನೆ, ಬಾ. ಭಗವಾನರ ಬಳಿ ಹೋಗಿ ನನ್ನ ಹೆಸರಿನಲ್ಲಿ ಶಿರಬಾಗಿ ಅವರ ಪಾದಗಳಿಗೆ ವಂದಿಸಿ ಹೇಳು: </p>
    <p>ಪೂಜ್ಯರೆ, ಬ್ರಾಹ್ಮಣ ಧನಂಜಾನಿಯು ಭಾದಿತನಾಗಿ, ದುಃಖಿತನಾಗಿ, ಗಂಭೀರ ಕಾಯಿಲೆಯಿಂದ ಇದ್ದಾನೆ.</p>
    <p>ಅವನು ಶಿರಬಾಗಿ ತಮ್ಮ ಪಾದಗಳಿಗೆ ವಂದಿಸುತ್ತಾನೆ.</p>
    <p>ಆನಂತರ ಆಯುಷ್ಮಂತರಾದ ಸಾರಿಪುತ್ರರ ಬಳಿ ಹೋಗಿ ನನ್ನ ಹೆಸರಿನಲ್ಲಿ ಗೌರವದಿಂದ ಶಿರಬಾಗಿ ಅವರ ಪಾದಗಳಿಗೆ ವಂದಿಸಿ ಹೇಳು:</p>
    <p>ಪೂಜ್ಯರೆ, ಬ್ರಾಹ್ಮಣ ಧನಂಜಾನಿಯು ಬಾಧಿತನಾಗಿ, ದುಃಖಿತನಾಗಿ ಗಂಭೀರ ಕಾಯಿಲೆಯಿಂದ ಇದ್ದಾನೆ.</p>
    <p>ಅವನು ಶಿರಬಾಗಿ ತಮ್ಮ ಪಾದಗಳಿಗೆ ವಂದಿಸುತ್ತಾನೆ.</p>
    <p>ಆನಂತರ ಹೇಳು:</p>
    <p>ಪೂಜ್ಯರೆ, ಅಯುಷ್ಮಂತರಾದ ಸಾರಿಪುತ್ತರು ಬ್ರಾಹ್ಮಣ ಧನಂಜಾನಿಯ ಮನೆಗೆ ಕರುಣೆದೋರಿ ಬಂದರೆ ಒಳ್ಳೆಯದು.</p>
    <p> ಹಾಗೆಯೇ ಆಗಲಿ, ಪೂಜ್ಯರೆ ಎಂದು ಆ ಮನುಷ್ಯ ಉತ್ತರಿಸಿದನು ಮತ್ತು ಭಗವಾನರ ಬಳಿ ಹೋಗಿ ಅವರಿಗೆ ಗೌರವವನ್ನು ಸಲ್ಲಿಸಿ ಒಂದುಕಡೆ ಕುಳಿತು ಸಂದೇಶವನ್ನು ಮುಟ್ಟಿಸಿದನು. ಆನಂತರ ಅವನು ಆಯುಷ್ಮಂತ ಸಾರಿಪುತ್ತರ ಬಳಿ ಹೋಗಿ ಹೀಗೆ ಸಂದೇಶವನ್ನು ಮುಟ್ಟಿಸಿದನು. ಪೂಜ್ಯರೆ, ಆಯುಷ್ಮಂತರಾದ ಸಾರಿಪುತ್ತರು ಬ್ರಾಹ್ಮಣ ಧನಂಜಾನಿಯು ಮನೆಗೆ ಕರುಣೆದೋರಿ ಬಂದರೆ ಒಳ್ಳೆಯದು.</p>
    <p>ಆಯುಷ್ಮಂತ ಸಾರಿಪುತ್ತರು ಮೌನದಿಂದಲೇ ಸಮ್ಮತಿ ಸೂಚಿಸಿದರು.</p>
    <p> 24. ಆಗ ಆಯುಷ್ಮಂತ ಸಾರಿಪುತ್ತರು ಚೀವರವನ್ನು ಸರಿಪಡಿಸಿಕೊಂಡು ಬವನಾಸಿಯನ್ನು ಹಿಡಿದು ಬ್ರಾಹ್ಮಣ ಧನಂಜಾನಿಯ ನಿವಾಸಕ್ಕೆ ತೆರಳಿ ಅಲ್ಲಿ ತಮಗಾಗಿ ಸಿದ್ಧಪಡಿಸಿದ ಆಸನದಲ್ಲಿ ಕುಳಿತು ಬ್ರಾಹ್ಮಣ ಧನಂಜಾನಿಗೆ ಹೇಳಿದರು:</p>
    <p>ಬ್ರಾಹ್ಮಣ, ನೀನು ಉತ್ತಮಗೊಳ್ಳುತ್ತಿದ್ದೀಯೇ ಎಂದು ನಂಬಿದ್ದೇನೆ; ನೀನು ಈಗ ಸುಖವನ್ನು ಹೊಂದುತ್ತಿದ್ದೀಯೇ ಎಂದು ನಂಬಿದ್ದೇನೆ. ನಿನ್ನ ವೇದನೆಯು ಹೆಚ್ಚಾಗದೆ ಕಡಿಮೆಯಾಗುತ್ತಾ ಇದೆ; ಮತ್ತು ವೇದನೆಯು ಕಡಿಮೆಯಾಗುತ್ತಿರುವ ಹಾಗು ಅದು ಹೆಚ್ಚಾಗದೆ ಇರುವುದು ಕಂಡುಬರುತ್ತಿದೆ ಎಂದು ನಾನು ನಂಬುತ್ತೇನೆ.</p>
    <p> ಆಯುಷ್ಮಂತ ಸಾರಿಪುತ್ರರೆ, ನನ್ನ ಆರೋಗ್ಯ ಚೆನ್ನಾಗಿಲ್ಲ, ನಾನು ಸುಖವನ್ನು ಹೊಂದುತ್ತಿಲ್ಲ. ನನ್ನ ದುಃಖದ ವೇದನೆಗಳು ಹೆಚ್ಚಾಗುತ್ತಿವೆ, ಕಡಿಮೆಯಾಗುತ್ತಿಲ್ಲ. ಅವುಗಳ ಹೆಚ್ಚಳ ಮತ್ತು ಕಡಿಮೆಯಾಗದಿರುವುದು ಕಾಣುತ್ತಿದೆ.</p>
    <p>ಒಬ್ಬ ಬಲವಾದ ಮನುಷ್ಯನು ತನ್ನ ಹರಿತವಾದ ಕತ್ತಿಯಿಂದ ನನ್ನ ತಲೆಯನ್ನು ಸೀಳಿದಂತೆ, ಬಲವಾದ ಗಾಳಿಯು ತನ್ನ ತಲೆಯನ್ನು ಹಾದುಹೋದಂತೆ ಇದೆ.</p>
    <p>ನನ್ನ ಆರೋಗ್ಯ ಚೆನ್ನಾಗಿಲ್ಲ...</p>
    <p>ಬಲವಾದ ಮನುಷ್ಯನು ತೊಗಲಿನ ಪಟ್ಟಿಯೊಂದನ್ನು ನನ್ನ ತಲೆಯ ಸುತ್ತ ಬಲವಾಗಿ ಬಿಗಿದಂತೆ ನನ್ನ ತಲೆಯಲ್ಲಿ ಹಿಂಸಾತ್ಮಕವಾದ ನೋವು ಇದೆ.</p>
    <p>ನನ್ನ ಆರೋಗ್ಯ ಚೆನ್ನಾಗಿಲ್ಲ...</p>
    <p>ಒಬ್ಬ ಪರಿಣಿತನಾದ ಕಟುಕ ಅಥವಾ ಅವನ ಶಿಷ್ಯ ದನದ ಹೊಟ್ಟೆಯನ್ನು ಹರಿತವಾದ ಕತ್ತಿಯಿಂದ ಕೊಯ್ಯುವಂತೆ ಬಲವಾದ ಗಾಳಿಯು ನನ್ನ ಉದರವನ್ನು ಕೊಯ್ಯುತ್ತದೆ.</p>
    <p>ನನ್ನ ಆರೋಗ್ಯ ಚೆನ್ನಾಗಿಲ್ಲ...</p>
    <p>ಇಬ್ಬರು ಬಲವಾದ ಮನುಷ್ಯರು ಒಬ್ಬ ಬಲಹೀನನನ್ನು ಅವನ ಎರಡು ತೋಳುಗಳನ್ನು ಹಿಡಿದು ಉರಿವ ಕಲ್ಲಿದ್ದಲ ಮೇಲೆ ಸುಡುವಂತೆ ನನ್ನ ದೇಹವೆಲ್ಲ ಹಿಂಸಾತ್ಮಕವಾಗಿ ಸುಡುತ್ತಿದೆ.</p>
    <p> ನನ್ನ ಆರೋಗ್ಯ ಚೆನ್ನಾಗಿಲ್ಲ, ನಾನು ಆರಾಮಾಗಿಲ್ಲ. ನನ್ನ ದುಃಖದ ವೇದನೆಗಳು ಜಾಸ್ತಿಯಾಗುತ್ತಿವೆ, ಅವು ಕಡಿಮೆಯಾಗುತ್ತಿರುವುದು ಕಾಣಿಸುತ್ತಿಲ್ಲ.</p>
    <p> 25. ಇದಕ್ಕೆ ನೀನೇನನ್ನುವಿ ಧನಂಜಾನಿ? ಯಾವುದು ಉತ್ತಮ?</p>
    <p>- ನಿರಯವೋ (ನರಕ), ತಿರಚ್ಛಾನ ಯೋನಿಯೋ (ಪ್ರಾಣಿ ಲೋಕವೋ?)</p>
    <p>- ತಿರಚ್ಛಾನ ಯೋನಿ ಆಚಾರ್ಯ ಸಾರಿಪವುತ್ತರೆ. </p>
    <p>- ಯಾವುದು ಉತ್ತಮ? ತಿರಚ್ಛಾನ ಯೋನಿಯೋ, ಪೇತ್ತಿವಿಸಯವೋ (ಪ್ರೇತಲೋಕ)?</p>
    <p>- ಪ್ರೇತಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ಪೇತ್ತಿವಿಸಯವೋ ಮನುಷ್ಯ ಲೋಕವೋ?</p>
    <p>- ಮನುಷ್ಯ ಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ಮನುಷ್ಯ ಲೋಕವೋ ಅಥವಾ ಚಾತುಮ್ಮಹಾರಾಜಿಕ ದೇವಲೋಕವೋ?</p>
    <p>- ಚಾತುಮ್ಮಹಾರಾಜಿಕ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ಚಾತುಮ್ಮಹಾರಾಜಿಕ ದೇವಲೋಕವೋ ಅಥವಾ ತಾವತಿಂಸ ದೇವಲೋಕವೋ?</p>
    <p>- ತಾವತಿಂಸ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ತಾವತಿಂಸ ದೇವಲೋಕವೋ ಅಥವಾ ಯಾಮ ದೇವಲೋಕವೋ?</p>
    <p>- ಯಾಮ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ಯಾಮದೇವಲೋಕವೋ ಅಥವಾ ತುಸಿತಾ ದೇವಲೋಕವೋ?</p>
    <p>- ತುಸಿತಾ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ತುಸಿತಾ ದೇವಲೋಕವೋ ಅಥವಾ ನಿಮ್ಮಾನರತಿ ದೇವಲೋಕವೋ?</p>
    <p>- ನಿಮ್ಮಾನರತಿ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p>- ಯಾವುದು ಉತ್ತಮ? ನಿಮ್ಮಾನರತಿ ದೇವಲೋಕವೋ ಅಥವಾ ಪರನಿಮ್ಮಿತವಸವತ್ತಿ ದೇವಲೋಕವೋ</p>
    <p>- ಪರನಿಮ್ಮಿತವಸವತ್ತಿ ದೇವಲೋಕ, ಆಚಾರ್ಯ ಸಾರಿಪುತ್ತರೆ.</p>
    <p> ಇದಕ್ಕೆ ಏನೆನ್ನುವಿ, ಧನಂಜಾನಿ? ಯಾವುದು ಉತ್ತಮ? ಪರನಿಮಿತವಸವತ್ತಿ ದೇವಲೋಕವೋ ಅಥವಾ ಬ್ರಹ್ಮಲೋಕವೋ?</p>
    <p>- ಆಚಾರ್ಯ ಸಾರಿಪುತ್ತ ಹೇಳಿದರು: ಬ್ರಹ್ಮಲೋಕ. ಆಚಾರ್ಯ ಸಾರಿಪುತ್ತ ಹೇಳಿದರು: ಬ್ರಹ್ಮಲೋಕ.</p>
    <p> ಆಗ ಆಯುಷ್ಮಂತ ಸಾರಿಪುತ್ತರು ಆಲೋಚಿಸಿದರು:</p>
    <p>ಈ ಬ್ರಾಹ್ಮಣರು ಬ್ರಹ್ಮಲೋಕವನ್ನು ಬಯಸುವವರು.</p>
    <p>ಒಂದುವೇಳೆ ಈ ಬ್ರಾಹ್ಮಣ ಧನಂಜಾನಿಗೆ ಬ್ರಹ್ಮನ ಬಳಿ ಹೋಗುವ ದಾರಿಯನ್ನು ತೋರಿಸಿದರೆ ಹೇಗೆ?</p>
    <p>(ಆಗ ಹೇಳಿದರು): ಧನಂಜಾನಿ, ನಾನು ನಿನಗೆ ಬ್ರಹ್ಮನ ಬಳಿ ಹೋಗುವ ದಾರಿಯನ್ನು ತೋರಿಸುವೆ, ನಾನು ಏನನ್ನು ಹೇಳುತ್ತೀನೋ ಅದನ್ನು ಕಿವಿಗೊಟ್ಟು ಕೇಳು.</p>
    <p>ಆಯಿತು, ಸ್ವಾಮಿ ಎಂದನು.</p>
    <p>ಆಯುಷ್ಮಂತ ಸಾರಿಪುತ್ತನು ಹೀಗೆ ಹೇಳಿದನು:</p>
    <p> ಧನಂಜಾನಿ, ಬ್ರಹ್ಮನ ಬಳಿ ಹೋಗುವ ಮಾರ್ಗ ಯಾವುದು?</p>
    <p>ಇಲ್ಲಿ ಧನಂಜಾನಿ ಒಬ್ಬ ಭಿಕ್ಖುವು ಒಂದು ದಿಕ್ಕನ್ನು ಪೂರ್ತಿಯಾಗಿ ಮೈತ್ರೀ ಚಿತ್ತದಿಂದ ಆವರಿಸಿ ಅಲ್ಲಿ ನೆಲೆಗೊಳ್ಳುತ್ತಾನೆ. ಹಾಗೆಯೇ ಎರಡನೇ ದಿಕ್ಕನ್ನು, ಹಾಗೆಯೇ ಮೂರನೇ ದಿಕ್ಕನ್ನು, ಹಾಗೆಯೇ ನಾಲ್ಕನೇ ದಿಕ್ಕನ್ನು; ಅಂತೆಯೇ ಊಧ್ರ್ವ ಲೋಕವನ್ನು, ಕೆಳಗಿನ ಲೋಕವನ್ನು, ಸುತ್ತಲೂ ಎಲ್ಲೂ ಮತ್ತು ಎಲ್ಲಕಡೆಯೂ ತಾನೇ ತಾನಾಗಿ ಮೈತ್ರಿಚಿತ್ತದಿಂದ ವಿಪುಲವಾಗಿ ಮಹಾ ಆನಂದದಿಂದ ಅಪ್ರಮಾಣವಾದ ಅವೈರದಿಂದ ಅಸೂಯಾರಹಿತನಾಗಿ ನೆಲೆಸುತ್ತಾನೆ. ಹೀಗೆ ಮೈತ್ರಿ ಭಾವದಿಂದ ಚಿತ್ತವಿಮುಕ್ತಿ ಹೊಂದಿದವನಾಗುತ್ತಾನೆ. ಅಲ್ಲಿ ಪ್ರಮಾಣಕ್ಕೊಳಪಡುವ ಕರ್ಮವು ಇರುವುದಿಲ್ಲ ಮತ್ತು ಅಲ್ಲಿ ಯಾರೂ ಇರುವುದಿಲ್ಲ. ಹೇಗೆ ಒಬ್ಬನು ಬಲವಾದ ಶಂಖನಾದವನ್ನು ಮಾಡಿದರೆ ಆ ಶಬ್ದವು ಎಲ್ಲ ದಿಕ್ಕುಗಳಲ್ಲೂ ಹರಡಿ ಅದನ್ನು ಯಾವುದೇ ಕಷ್ಟವಿಲ್ಲದೆ ತಾನೇ ಹೇಗೆ ಹೇಳಬಹುದೋ ಹಾಗೆ ಮೈತ್ರಿ ಭಾವದಿಂದುದಯವಾದ ಚೇತೋವಿಮುಕ್ತಿಯಲ್ಲಿ ಪ್ರಮಾಣಕ್ಕೊಳಪಡುವ ಕರ್ಮವು ಇರುವುದಿಲ್ಲ ಮತ್ತು ಅಲ್ಲಿ ಯಾರೂ ಇರುವುದಿಲ್ಲ.</p>
    <p>ಇದು ಬ್ರಹ್ಮನ ಬಳಿ ಹೋಗುವ ಹಾದಿ. </p>
    <p> 26. ಮತ್ತೆ ಧನಂಜಾನಿ, ಒಬ್ಬ ಭಿಕ್ಷುವು ಒಂದು ದಿಕ್ಕನ್ನು ಪೂರ್ತಿ ಕರುಣಾಚಿತ್ತದಿಂದ ಆವರಿಸಿ...</p>
    <p>ಮುದಿತ ಚಿತ್ತದಿಂದ (ಆನಂದ) ಆವರಿಸಿ.</p>
    <p>ಉಪೇಕ್ಖ ಚಿತ್ತಾ (ಚಿತ್ತ ಸಮತೆ)ದಿಂದ ಆವರಿಸಿ ಅಲ್ಲಿ ನೆಲೆಗೊಳ್ಳುತ್ತಾನೆ. ಹಾಗೆಯೇ ಎರಡನೇ ದಿಕ್ಕನ್ನು ಹಾಗೆಯೇ ಮೂರನೇ ದಿಕ್ಕನ್ನು, ಹಾಗೆಯೇ ನಾಲ್ಕನೇ ದಿಕ್ಕನ್ನು; ಅಂತೆಯೇ ಊಧ್ರ್ವ ಲೋಕವನ್ನು, ಕೆಳಗಿನ ಲೋಕವನ್ನು, ಸುತ್ತಲೂ ಎಲ್ಲೂ ಮತ್ತು ಎಲ್ಲ ಕಡೆಯೂ ತಾನೇ ತಾನಾಗಿ ಸಮಚಿತ್ತದಿಂದ ವಿಪುಲವಾಗಿ ಮಹಾ ಆನಂದದಿಂದ ಅಪ್ರಮಾಣವಾದ ಅವೈರದಿಂದ ಅಸೂಯಾರಹಿತನಾಗಿ ನೆಲೆಸುತ್ತಾನೆ. ಹೀಗೆ ಸಮಚಿತ್ತಭಾವದಿಂದ ಚೇತೋವಿಮುಕ್ತಿ ಹೊಂದಿದವನಾಗಿ ಅಲ್ಲಿ ಯಾವುದೇ ಪ್ರಮಾಣಕ್ಕೊಳಪಡುವ ಕರ್ಮವೂ ಇರುವುದಿಲ್ಲ ಮತ್ತು ಅಲ್ಲಿ ಯಾರೂ ಇರುವುದಿಲ್ಲ.</p>
    <p>ಇದೂ ಕೂಡ ಬ್ರಹ್ಮನ ಬಳಿ ಸೇರಲು ಹೋಗುವ ಮಾರ್ಗ.</p>
    <p> ಹಾಗಾದರೆ, ಆಚಾರ್ಯ ಸಾರಿಪುತ್ತರೆ, ನನ್ನ ಹೆಸರಿನಲ್ಲಿ ಭಗವಾನರ ಪಾದಗಳಿಗೆ ಶಿರಸಾವಂದಿಸಿ ಹೇಳಿ: ಪೂಜ್ಯರೆ, ಬ್ರಾಹ್ಮಣ ಧನಂಜಾನಿಯು ಭಾದಿತನಾಗಿದ್ದಾನೆ. ದುಃಖಿಸುತ್ತಿದ್ದಾನೆ ಮತ್ತು ತೀವ್ರ ಕಾಯಿಲೆಯಲ್ಲಿದ್ದಾನೆ. ಅವನು ಭಗವಾನರ ಪಾದಗಳಿಗೆ ಶಿರಬಾಗಿ ನಮಿಸುತ್ತಾನೆ.
    </p>
    <p> 27. ಆಗ ಆಯುಷ್ಮಂತ ಸಾರಿಪುತ್ತನು ಬ್ರಾಹ್ಮಣ ಧನಂಜಾನಿಯನ್ನು ಹೀನ ಬ್ರಹ್ಮಲೋಕದಲ್ಲಿ ಸ್ಥಾಪಿಸಿ ಇನ್ನೂ ಬಹಳಷ್ಟು ಮಾಡುವುದಿದ್ದರೂ ತನ್ನ ಆಸನದಿಂದ ಎದ್ದು ನಿರ್ಗಮಿಸಿದನು.</p>
    <p>ಆಯುಷ್ಮಂತ ಸಾರಿಪುತ್ತನು ನಿರ್ಗಮಿಸಿದ ಕೂಡಲೇ ಬ್ರಾಹ್ಮಣ ಧನಂಜಾನಿಯು ಕಾಲವಾದನು ಮತ್ತು ಬ್ರಹ್ಮಲೋಕದಲ್ಲಿ ಮತ್ತೆ ಕಾಣಿಸಿಕೊಂಡನು. </p>
    <p> ಆಗ ಭಗವಾನರು ಭಿಕ್ಖುಗಳನ್ನು ಕುರಿತು ಹೀಗೆ ಹೇಳಿದರು: ಭಿಕ್ಖುಗಳೇ, ಬ್ರಾಹ್ಮಣ ಧನಂಜಾನಿಯನ್ನು ಹೀಗ ಬ್ರಹ್ಮಲೋಕದಲ್ಲಿ ಸ್ಥಾಪಿಸಿದ ಮೇಲೆ ಇನ್ನೂ ಬಹಳಷ್ಟು ಮಾಡುವುದಿದ್ದರೂ ತನ್ನ ಆಸನದಿಂದ ಎದ್ದು ನಿರ್ಗಮಿಸಿದನು.
    </p>
    <p> ಆಗ ಆಯುಷ್ಮಂತ ಸಾರಿಪುತ್ತನು ಭಗವಾನರ ಬಳಿಸಾರಿ ಗೌರವವನ್ನು ಸಲ್ಲಿಸಿ ಒಂದುಕಡೆ ಕುಳಿತು ಹೇಳಿದನು. ಪೂಜ್ಯರೆ, ಬ್ರಾಹ್ಮಣ ಧನಂಜಾನಿಯು ಭಾದಿತನಾಗಿದ್ದಾನೆ, ದುಃಖಿಸುತ್ತಿದ್ದಾನೆ ಮತ್ತು ತೀವ್ರ ಕಾಯಿಲೆಯಿಂದ ಇದ್ದಾನೆ. ಅವನು ಭಗವಾನರ ಪಾದಗಳಿಗೆ ಶಿರಸಾ ನಮಿಸುತ್ತಾನೆ.
    </p>
    <p> ಸಾರಿಪುತ್ತ, ಬ್ರಾಹ್ಮಣ ಧನಂಜಾನಿಯನ್ನು ನೀನು ಹೀನ ಬ್ರಹ್ಮಲೋಕದಲ್ಲಿ ಸ್ಥಾಪಿಸಿದ ಮೇಲೆ ಇನ್ನೂ ಬಹಳಷ್ಟು ಮಾಡಲು ಇರುವಾಗ ಏಕೆ ಆಸನದಿಂದ ಎದ್ದು ನಿರ್ಗಮಿಸಿದೆ?
    </p>
    <p> ಪೂಜ್ಯರೆ, ನಾನು ಹೀಗೆ ಯೋಚಿಸಿದೆ: ಈ ಬ್ರಾಹ್ಮಣರು ಬ್ರಹ್ಮಲೋಕವನ್ನು ಇಚ್ಛಿಸುವವರು. ಈ ಬ್ರಾಹ್ಮಣ ಧನಂಜಾನಿಗೆ ಬ್ರಹ್ಮನ ಬಳಿ ಹೋಗುವ ಮಾರ್ಗವನ್ನು ತೋರಿಸಿದರೆ ಹೇಗೆ ಎಂದುಕೊಂಡೆನು.
    </p>
    <p> ಸಾರಿಪುತ್ತ, ಬ್ರಾಹ್ಮಣ ಧನಂಜಾನಿಯು ಕಾಲವಾದನು; ಅವನು ಬ್ರಹ್ಮಲೋಕದಲ್ಲಿ ಮತ್ತೆ ಕಾಣಿಸಿಕೊಂಡಿದ್ದಾನೆ102.
    </p>
    <h2>ಇಲ್ಲಿಗೆ ಧನಂಜಾನಿ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>