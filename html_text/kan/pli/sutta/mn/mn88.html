<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 88: ಬಾಹಿತಿಕ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn88' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>3. ರಾಜವರ್ಗ</li>
      </ul>
      <h1 class='sutta-title'>88. ಬಾಹಿತಿಕ ಸುತ್ತ</h1>
    </header>
    <h2>ಬಾಹಿತಿಕ ಸುತ್ತ
    </h2>
    <p> 1. ನಾನು ಹೀಗೆ ಕೇಳಿದ್ದೇನೆ. ಒಂದು ಸಮಯದಲ್ಲಿ ಭಗವಾನರು ಸಾವತ್ಥಿಯ ಜೇತವನಾರಾಮದಲ್ಲಿ ತಂಗಿದ್ದರು.
    </p>
    <p> ಅದು ಪೂವರ್ಾಹ್ನ ಸಮಯವಾಗಿತ್ತು; ಆಗ ಆಯುಷ್ಮಂತನಾದ ಆನಂದನು ಚೀವರವನ್ನುಟ್ಟು ಪಿಂಡಪಾತ್ರೆಯನ್ನು ಮತ್ತು ಉತ್ತರೀಯವನ್ನು ತೆಗೆದುಕೊಂಡು ಸಾವತ್ಥಿಗೆ ಭಿಕ್ಷೆಗಾಗಿ ಹೊರಟನು.</p>
    <p>ಸಾವತ್ಥಿಯಲ್ಲಿ ಭಿಕ್ಷೆಗಾಗಿ ಸುತ್ತಾಡಿ, ಭಿಕ್ಷಾ ಸುತ್ತನ್ನು ಮುಗಿಸಿ ಹಿಂದಿರುಗಿ, ಊಟ ಮುಗಿಸಿದ ನಂತರ ಮಿಗಾರಮಾತೆಯ ಪುಬ್ಬಾರಾಮದತ್ತ ದಿನದ ವಿಹಾರಕ್ಕೆ (ವಿಶ್ರಾಂತಿಗಾಗಿ) ಹೋಗುತ್ತಿದ್ದನು.</p>
    <p> ಆ ಸಂದರ್ಭದಲ್ಲಿ ಕೋಸಲದ ರಾಜ ಪಸೇನದಿಯು ಏಕ ಪುಂಡರೀಕ ಎನ್ನುವ ಆನೆಯನ್ನು ಹತ್ತಿ ಮಧ್ಯಾಹ್ನದ ಸಮಯದಲ್ಲಿ ಸಾವತ್ಥಿಯ ಹೊರಗೆ ಹೋಗುತ್ತಿದ್ದನು.</p>
    <p>ಆಯುಷ್ಮಂತನಾದ ಆನಂದನು ಬರುತ್ತಿರುವುದನ್ನು ದೂರದಿಂದಲೇ ನೋಡಿ ತನ್ನ ಮಹಾಮಂತ್ರಿ ಸಿರಿವಡ್ಢನಿಗೆ ಕೇಳಿದನು: ಅವರು ಆಯುಷ್ಮಂತರಾದ ಆನಂದರು ಅಲ್ಲವೆ? </p>
    <p> ಹೌದು ಮಹಾರಾಜರೆ, ಅವರು ಆಯುಷ್ಮಂತರಾದ ಆನಂದರು.
    </p>
    <p> ಆಗ ಕೋಸಲದ ರಾಜ ಪಸೇನದಿಯು ಒಬ್ಬ ವ್ಯಕ್ತಿಯನ್ನು ಕರೆದು ಹೇಳಿದನು:</p>
    <p>ಬಾ, ಒಳ್ಳೆಯ ಮನುಷ್ಯನೆ, ಆಯುಷ್ಮಂತರಾದ ಆನಂದರ ಬಳಿ ಹೋಗಿ ನನ್ನ ಹೆಸರಿನಲ್ಲಿ ಅವರಿಗೆ ಶಿರಸಾವಂದಿಸಿ ಹೇಳು;</p>
    <p>ಪೂಜ್ಯರೆ, ಕೋಸಲದ ರಾಜ ಪಸೇನದಿಯು ತಮ್ಮ ಪಾದಗಳಿಗೆ ಶಿರಸಾ ವಂದಿಸುತ್ತಾರೆ. ಆನಂತರ ಹೀಗೆ ಹೇಳು:</p>
    <p>ಪೂಜ್ಯರೆ, ಆಯುಷ್ಮಂತರಾದ ಆನಂದರಿಗೆ ತುತರ್ಾದ ಕೆಲಸವಿಲ್ಲದಿದ್ದರೆ, ಆಯುಷ್ಮಂತರಾದ ಆನಂದರು ಕರುಣೆತೋರಿ ಸ್ವಲ್ಪಹೊತ್ತು ಕಾಯಬಹುದೆ?</p>
    <p> ಹಾಗೆಯೇ ಆಗಲಿ, ಮಹಾರಾಜ ಎಂದು ಆ ವ್ಯಕ್ತಿಯು ಹೇಳಿ ಆಯುಷ್ಮಂತರಾದ ಆನಂದರ ಬಳಿ ಸಾರಿ ಗೌರವವನ್ನು ಸಲ್ಲಿಸಿದ ಮೇಲೆ ಒಂದುಕಡೆ ಕುಳಿತು ಆಯುಷ್ಮಂತ ಆನಂದರಿಗೆ ಹೇಳಿದನು: ಪೂಜ್ಯರೇ, ಕೋಸಲದ ರಾಜ ಪಸೇನದಿಯು ತಮ್ಮ ಪಾದಗಳಿಗೆ ಶಿರಸಾ ವಂದಿಸಿ ಹೀಗೆ ಹೇಳಿದ್ದಾರೆ: ಪೂಜ್ಯರೇ, ಆಯುಷ್ಮಂತರಾದ ಆನಂದರಿಗೆ ತುತರ್ಾದ ಕೆಲಸವಿಲ್ಲದಿದ್ದರೆ, ಆಯುಷ್ಮಂತರಾದ ಆನಂದರು ಕೃಪೆತೋರಿ ಸ್ವಲ್ಪಹೊತ್ತು ಕಾಯಬಹುದೇ?
    </p>
    <p> ಆಯುಷ್ಮಂತ ಆನಂದರು ಮೌನದಿಂದಲೇ ಸಮ್ಮತಿಸಿದರು.</p>
    <p>ಆನಂತರದಲ್ಲಿ ರಾಜ ಪಸೇನದಿಯು ಆನೆಯ ಮೇಲೆ ಕುಳಿತು ಎಲ್ಲಿಯವರೆಗೂ ಆನೆ ಹೋಗುತ್ತದೋ ಅಲ್ಲಿಯವರೆಗೂ ಹೋಗಿ, ಆಮೇಲೆ ಇಳಿದು ಆಯುಷ್ಮಂತ ಆನಂದರ ಬಳಿಗೆ ನಡೆದುಹೋದನು. ಅವರಿಗೆ ಗೌರವವನ್ನು ಸಲ್ಲಿಸಿದ ನಂತರ ಒಂದುಕಡೆ ನಿಂತು ಆಯುಷ್ಮಂತ ಆನಂದರಿಗೆ ಹೀಗೆ ಹೇಳಿದನು:</p>
    <p>ಪೂಜ್ಯರೆ, ಆಯುಷ್ಮಂತರಾದ ಆನಂದರಿಗೆ ತುತರ್ು ಕೆಲಸವಿಲ್ಲದಿದ್ದರೆ, ಆಚಿರಾವತಿ ನದೀ ತೀರಕ್ಕೆ ಕರುಣೆದೋರಿ ಬರುವುದು ಒಳ್ಳೆಯದು.</p>
    <p> 2. ಅದಕ್ಕೆ ಆಯುಷ್ಮಂತ ಆನಂದರು ಮೌನದಿಂದಲೇ ಸಮ್ಮತಿಸಿದರು.</p>
    <p>ಅವರು ಅಚಿರಾವತಿ ನದಿತೀರಕ್ಕೆ ನಡೆದು ಹೋಗಿ ಅಲ್ಲಿ ತಮಗಾಗಿ ವೃಕ್ಷ ಮೂಲದಲ್ಲಿ ಸಿದ್ಧಪಡಿಸಿದ ಆಸನದಲ್ಲಿ ಕುಳಿತರು.</p>
    <p>ಆನಂತರ ಕೋಸಲರಾಜ ಪಸೇನದಿಯು ಎಲ್ಲಿಯವರೆಗೂ ಆನೆ ಹೋಗುತ್ತದೋ ಅಲ್ಲಿಯವರೆಗೂ ಆನೆಯ ಮೇಲೆ ಹೋಗಿ ಆನಂತರ ಇಳಿದು ನಡೆದು ಆಯುಷ್ಮಂತ ಆನಂದರ ಬಳಿ ಸಾರಿದನು. ಅವರಿಗೆ ಗೌರವವನ್ನು ಸಲ್ಲಿಸಿ ಒಂದುಕಡೆ ನಿಂತು ಆಯುಷ್ಮಂತ ಆನಂದರಿಗೆ ಹೀಗೆ ಹೇಳಿದನು:</p>
    <p>ಪೂಜ್ಯರೇ, ಇಲ್ಲಿ ಆನೆಯ ಚರ್ಮವಿದೆ, ಪೂಜ್ಯರಾದ ಆನಂದರು ಇದರ ಮೇಲೆ ಆಸೀನರಾಗಬೇಕು.</p>
    <p> ಮಹಾರಾಜ, ಅದರ ಅವಶ್ಯಕತೆ ಇಲ್ಲ,</p>
    <p>ನೀವು ಕುಳಿತುಕೊಳ್ಳಿ.</p>
    <p>ನಾನು ನನ್ನದೇ ಆದ ಚಾಪೆಯ ಮೇಲೆ ಕುಳಿತಿದ್ದೇನೆ.</p>
    <p> ಕೋಸಲ ರಾಜ ಪಸೇನದಿಯು ತನಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತು ಹೇಳಿದನು:</p>
    <p>ಪೂಜ್ಯ ಆನಂದರೆ, ಜ್ಞಾನಿಗಳಾದ ಸಮಣರು ಮತ್ತು ಬ್ರಾಹ್ಮಣರು ನಿಂದಿಸಲು ಅವಕಾಶವಾಗುವಂತೆ ಭಗವಾನರು ತಮ್ಮ ಕಾಯದಿಂದ ವರ್ತಿಸುವರೇ?</p>
    <p> ಇಲ್ಲ ಮಹಾರಾಜರೇ, ಜ್ಞಾನಿಗಳಾದ ಸಮಣರು ಮತ್ತು ಬ್ರಾಹ್ಮಣರು ನಿಂದಿಸಲು ಅವಕಾಶವಾಗುವಂತೆ ಭಗವಾನರು ತಮ್ಮ ಕಾಯದಿಂದ ವರ್ತಿಸುವುದಿಲ್ಲ.
    </p>
    <p> ಪೂಜ್ಯ ಆನಂದರೆ, ಜ್ಞಾನಿಗಳಾದ ಸಮಣರು ಮತ್ತು ಬ್ರಾಹ್ಮಣರು ನಿಂದಿಸಲು ಅವಕಾಶವಾಗುವಂತೆ ಭಗವಾನರು ತಮ್ಮ ಮಾತಿನಿಂದ... ತಮ್ಮ ಮನಸ್ಸಿನಿಂದ ವರ್ತಿಸುವರೇ?62
    </p>
    <p> ಇಲ್ಲ ಮಹಾರಾಜರೇ, ಜ್ಞಾನಿಗಳಾದ ಸಮಣರು ಮತ್ತು ಬ್ರಾಹ್ಮಣರು ನಿಂದಿಸಲು ಅವಕಾಶವಾಗುವಂತೆ ಭಗವಾನರು ತಮ್ಮ ಮಾತಿನಿಂದ... ತಮ್ಮ ಮನಸ್ಸಿನಿಂದ ವರ್ತಿಸುವುದಿಲ್ಲ.
    </p>
    <p> 3. ಆಶ್ಚರ್ಯ, ಭಂತೆ; ಅದ್ಭುತ ಭಂತೆ.</p>
    <p>ಯಾವುದನ್ನು ನಾವು ಪ್ರಶ್ನೆಯ ಮೂಲಕ ಪರಿಪೂರ್ಣ ಗೊಳಿಸಲಾಗಲಿಲ್ಲವೋ ಅದನ್ನು ಆಯುಷ್ಮಂತ ಆನಂದರು ವಯ್ಯಾಕರಣದಿಂದ ಪ್ರಶ್ನೆಯನ್ನು ಪರಿಪೂರ್ಣಗೊಳಿಸಿದರು.</p>
    <p>ಮೂರ್ಖರು ಪರರನ್ನು ಪರಾಮರ್ಶಿಸದೆ ಹೊಗಳಿದ ಅಥವಾ ತೆಗಳಿದ ಮಾತುಗಳನ್ನು ನಾವು ಪರಿಗಣಿಸುವುದಿಲ್ಲ. ಆದರೆ ಪಂಡಿತರು ವೇತ್ತರು ಮೇಧಾವಿಗಳು ಪರರನ್ನು ಪರಾಮರ್ಶಿಸಿ ಹೊಗಳಿದ ಅಥವಾ ತೆಗಳಿದ ಮಾತುಗಳನ್ನು ನಾವು ಪರಿಗಣಿಸುತ್ತೇವೆ. </p>
    <p> 4. ಈಗ ಪೂಜ್ಯ ಆನಂದರೆ, ಯಾವರೀತಿಯ ಕಾಯ ವರ್ತನೆಗಳನ್ನು ಸಮಣರೂ ಬ್ರಾಹ್ಮಣರೂ ನಿಂದಿಸುತ್ತಾರೆ?
    </p>
    <p> ಯಾವ ಕಾಯ ಸಮಾಚಾರವು (ವರ್ತನೆ) ಅಕುಶಲವೋ ಅದನ್ನು, ಮಹಾರಾಜರೆ.
    </p>
    <p> ಪೂಜ್ಯ ಆನಂದರೆ, ಯಾವ ಕಾಯ ವರ್ತನೆಯು ಅಕುಸಲ?
    </p>
    <p> ಯಾವ ಕಾಯ ವರ್ತನೆಯು ನಿಂದನೀಯವೋ ಅವು, ಮಹಾರಾಜ.
    </p>
    <p> ಪೂಜ್ಯ ಆನಂದರೆ, ಯಾವ ಕಾಯ ವರ್ತನೆಯು ತೆಗಳಿಕೆಗೆ ಅರ್ಹವಾದುದು?
    </p>
    <p> ಯಾವ ಕಾಯ ವರ್ತನೆಯು ದುಃಖದ ಪರಿಣಾಮವನ್ನು ತರುತ್ತದೊ ಅದು, ಮಹಾರಾಜರೆ.
    </p>
    <p> ಪೂಜ್ಯ ಆನಂದರೆ, ಯಾವ ಕಾಯ ವರ್ತನೆಯು ದುಃಖ ಪರಿಣಾಮವನ್ನು ತರುತ್ತದೆ?
    </p>
    <p> ಯಾವ ಕಾಯ ವರ್ತನೆಯು ಬಾಧೆಯುಳ್ಳ ಪರಿಣಾಮವನ್ನು ತರುತ್ತದೋ ಅದು, ಮಹಾರಾಜರೇ.
    </p>
    <p> ಪೂಜ್ಯ ಆನಂದರೆ, ಯಾವರೀತಿಯ ಕಾಯ ವರ್ತನೆಯು ಬಾಧೆಯುಳ್ಳ ಪರಿಣಾಮವನ್ನು ತರುತ್ತದೆ?
    </p>
    <p> 4(ಅ). ಮಹಾರಾಜರೆ, ಯಾವುದೇ ವರ್ತನೆಯು ತನಗೆ ಬಾಧೆಯನ್ನುಂಟುಮಾಡುವುದೊ ಅಥವಾ ಬೇರೆಯವರಿಗೆ ಬಾಧೆಯನ್ನುಂಟು ಮಾಡುವುದೋ ಅಥವಾ ಇಬ್ಬರಿಗೂ ಬಾಧೆಯನ್ನುಂಟು ಮಾಡುವುದೋ</p>
    <p>ಅವು ಮತ್ತು ಅದರಿಂದಾಗಿ ಅಕುಶಲ ಧಮ್ಮಗಳು ಅಭಿವೃದ್ಧಿಯಾಗಿ ಕುಶಲ ಧಮ್ಮಗಳು ಕ್ಷೀಣಿಸುತ್ತವೆ. ಮಹಾರಾಜರೆ, ಇಂತಹ ಕಾಯ ವರ್ತನೆಯನ್ನು ಸಮಣರು ಮತ್ತು ಬ್ರಾಹ್ಮಣರು ನಿಂದಿಸುತ್ತಾರೆ.</p>
    <p> ಪೂಜ್ಯ ಆನಂದರೆ, ಯಾವರೀತಿಯ ಮಾತಿನ ನಡವಳಿಕೆಯು ಸಮಣರು ಮತ್ತು ಬ್ರಾಹ್ಮಣರಿಂದ ನಿಂದಿಸಲ್ಪಡುತ್ತದೆ?63
    </p>
    <p> ಮಹಾರಾಜರೆ, ಯಾವುದೇ ಮಾತಿನ ನಡವಳಿಕೆಯು ತನಗೆ ಬಾಧೆಯನ್ನು... (ಕಂಡಿಕೆ 4(ಅ) ರಲ್ಲಿರುವಂತೆ ಕಾಯವರ್ತನೆಗೆ ಬದಲಾಗಿ ಮಾತಿನ ನಡವಳಿಕೆ ಎಂದು ಬದಲಿಸಿಕೊಳ್ಳುವುದು)...ಬ್ರಾಹ್ಮಣರು ನಿಂದಿಸುತ್ತಾರೆ.
    </p>
    <p> ಪೂಜ್ಯ ಆನಂದರೆ, ಯಾವರೀತಿಯ ಮನೋವರ್ತನೆ ಸಮಣರು ಮತ್ತು ಬ್ರಾಹ್ಮಣರಿಂದ ನಿಂದಿಸಲ್ಪಡುತ್ತದೆ?
    </p>
    <p> ಮಹಾರಾಜರೆ, ಯಾವುದೇ ಮನಸ್ಸಿನ ವಿಚಾರವು ತನಗೆ ಬಾಧೆಯನ್ನು... (ಕಂಡಿಕೆ 4(ಅ) ರಲ್ಲಿರುವಂತೆ ಕಾಯವರ್ತನೆಗೆ ಬದಲಾಗಿ ಮನೋವರ್ತನೆ ಎಂದು ಬದಲಾಯಿಸಿಕೊಳ್ಳುವುದು)... ಬ್ರಾಹ್ಮಣರು ನಿಂದಿಸುತ್ತಾರೆ.
    </p>
    <p> </p>
    <p></p>
    <p>ಪೂಜ್ಯ ಆನಂದರೆ, ಭಗವಾನರು ಅಕುಶಲ ಧಮ್ಮಗಳನ್ನು ತೊರೆಯುವ ಬಗ್ಗೆ ಮಾತ್ರ ಹೊಗಳುತ್ತಾರೆಯೇ?</p>
    <p> ಮಹಾರಾಜರೆ, ತಥಾಗತರು ಎಲ್ಲ ಅಕುಸಲ ಧಮ್ಮಗಳನ್ನು ತೊರೆದಿದ್ದಾರೆ ಮತ್ತು ಕುಸಲ ಧಮ್ಮಗಳನ್ನು ಹೊಂದಿದ್ದಾರೆ64.
    </p>
    <p> 5. ಈಗ ಪೂಜ್ಯ ಆನಂದರೆ, ಸಮಣರು ಮತ್ತು ಬ್ರಾಹ್ಮಣರು ಯಾವರೀತಿಯ ಕಾಯ ವರ್ತನೆಯನ್ನು ನಿಂದಿಸುವುದಿಲ್ಲ?
    </p>
    <p> ಯಾವ ಕಾಯ ವರ್ತನೆಯು ಕುಶಲವೋ ಅಂತಹುದನ್ನು, ಮಹಾರಾಜರೆ.
    </p>
    <p> ಪೂಜ್ಯ ಆನಂದರೆ, ಯಾವರೀತಿಯ ಕಾಯವರ್ತನೆಯು ನಿಂದನೀಯವಲ್ಲ?</p>
    <p> ಮಹಾರಾಜರೆ, ಯಾವ ಕಾಯ ವರ್ತನೆಯು ಸಂಕಟವನ್ನು ತರುವುದಿಲ್ಲವೋ ಅದು.
    </p>
    <p> ಪೂಜ್ಯ ಆನಂದರೆ ಯಾವ ರೀತಿಯ ಕಾಯ ವರ್ತನೆಯು ಸಂಕಟವನ್ನು ತರುವುದಿಲ್ಲ?
    </p>
    <p> ಮಹಾರಾಜರೆ, ಯಾವ ಕಾಯ ವರ್ತನೆಯು ಸುಖದ ಫಲವನ್ನು ಕೊಡುತ್ತದೋ ಅದು.
    </p>
    <p> </p>
    <p></p>
    <p>ಪೂಜ್ಯ ಆನಂದರೆ, ಯಾವರೀತಿಯ ಕಾಯ ವರ್ತನೆಯು ಸುಖದ ಫಲವನ್ನು ಕೊಡುತ್ತದೆ?</p>
    <p>ಮಹಾರಾಜರೆ, ಯಾವ ಕಾಮದಿಂದ ಮಾಡಲ್ಪಡುವ ವರ್ತನೆಯು ತನಗೆ ಸಂಕಟವನ್ನು ಕೊಡುವುದಿಲ್ಲವೋ ಅಥವಾ ಇನ್ನೊಬ್ಬರಿಗೂ ಸಂಕಟವನ್ನು ಕೊಡುವುದಿಲ್ಲವೋ ಅಥವಾ ಇಬ್ಬರಿಗೂ ಸಂಕಟವನ್ನು ಕೊಡುವುದಿಲ್ಲವೊ ಮತ್ತು ಈ ರೀತಿಯ ವರ್ತನೆಯಿಂದಾಗಿ ಅಕುಸಲ ಧಮ್ಮಗಳು ಕ್ಷೀಣವಾಗಿ ಕುಶಲ ಧಮ್ಮಗಳು ವೃದ್ಧಿಯಾಗುತ್ತವೆ. ಇಂತಹ ಕಾಯ ವರ್ತನೆಯನ್ನು ಮಹಾರಾಜರೆ, ಸಮಣರಾಗಲಿ ಬ್ರಾಹ್ಮಣರಾಗಲಿ, ನಿಂದಿಸುವುದಿಲ್ಲ.</p>
    <p> ಈಗ ಪೂಜ್ಯ ಆನಂದರೆ, ಯಾವರೀತಿಯ ಮಾತಿನ ನಡವಳಿಕೆಯು ಸಮಣರು ಮತ್ತು ಬ್ರಾಹ್ಮಣರಿಂದ ನಿಂದನೆಗೊಳಗಾಗುವುದಿಲ್ಲ.
    </p>
    <p> ಯಾವ ಮಾತಿನ ನಡವಳಿಕೆಯು ಕುಶಲವುಳ್ಳದ್ದೋ ಅದನ್ನು.
    </p>
    <p> ಈಗ ಪೂಜ್ಯ ಆನಂದರೆ, ಯಾವರೀತಿಯ ಮನೋವರ್ತನೆಯು ಸಮಣರು ಮತ್ತು ಬ್ರಾಹ್ಮಣರಿಂದ ನಿಂದನೆಗೊಳಗಾಗುವುದಿಲ್ಲ.
    </p>
    <p> ಯಾವ ಮನೋವರ್ತನೆಯು ಕುಶಲವುಳ್ಳದ್ದೋ ಅದನ್ನು.
    </p>
    <p> ಈಗ ಪೂಜ್ಯ ಆನಂದರೆ, ಭಗವಾನರು ಕೇವಲ ಎಲ್ಲ ಕುಶಲ ಧಮ್ಮಗಳ ಅನುಸರಣೆಯನ್ನು ಮಾತ್ರವೇ ಹೊಗಳುತ್ತಾರೆಯೇ?
    </p>
    <p> ಮಹಾರಾಜರೆ, ತಥಾಗತರು ಎಲ್ಲ ಅಕುಶಲ ಧಮ್ಮಗಳನ್ನು ತೊರೆದವರಾದ್ದರಿಂದ ಕುಸಲ ಧಮ್ಮ ಸಮನ್ನಾಗತರು.
    </p>
    <p> </p>
    <p></p>
    <p></p>
    <p></p>
    <p>6. ಭಂತೆ, ಆಶ್ಚರ್ಯ! ಭಂತೆ ಅದ್ಭುತ! ಆಯುಷ್ಮಂತ ಆನಂದರು ಸುಭಾಷಿತಗಳನ್ನೇ ನುಡಿದರು. ನಾವು ಆಯುಷ್ಮಂತ ಆನಂದರ ಶುಭ ಮಾತುಗಳಿಂದ ಎಷ್ಟು ತೃಪ್ತಿಗೊಂಡು ಆನಂದಗೊಂಡಿದ್ದೇವೆಂದರೆ ಅವರು ಆನೆಗಳ ಕಾಣಿಕೆಯನ್ನು ಒಪ್ಪಿಕೊಳ್ಳುವುದಾದರೆ ಅವನ್ನು ನಾವು ಅವರಿಗೆ ಕೊಡುತ್ತೇವೆ; ಅಶ್ವಗಳ ಕಾಣಿಕೆಯನ್ನು ಒಪ್ಪಿಕೊಳ್ಳುವುದಾದರೆ ಅವನ್ನು ನಾವು ಅವರಿಗೆ ಕೊಡುತ್ತೇವೆ. ಒಂದು ಗ್ರಾಮದ ಕಾಣಿಕೆಯನ್ನು ಒಪ್ಪಿಕೊಳ್ಳುವುದಾದರೆ ಅದನ್ನು ನಾವು ಅವರಿಗೆ ಕೊಡುತ್ತೇವೆ. ಪೂಜ್ಯರೆ, ನಮಗೆ ಗೊತ್ತಿರುವಂತೆ ಆಯುಷ್ಮಂತ ಆನಂದರಿಗೆ ತಕ್ಕುದಾದ ಕೊಡುಗೆಗಳು ಇಲ್ಲ. ಭಂತೆ, ನನ್ನದೇ ಆದ ಬಾಹಿತಿಕವಿದೆ. ಅದನ್ನು ಮಗಧ ದೊರೆ ಅಜಾತಶತ್ರುವು ರಾಜ ಸಂದೂಕದಲ್ಲಿಟ್ಟು ನನಗೆ ಕಳುಹಿಸಿದ್ದಾನೆ. ಅದು ಹದಿನಾರು ಮೊಳ ಉದ್ದ ಎಂಟು ಮೊಳ ವಿಸ್ತಾರವಿದೆ. ಭಂತೆ ಆಯುಷ್ಮಂತ ಆನಂದರು ನನ್ನ ಮೇಲೆ ಅನುಕಂಪವಿಟ್ಟು ಅದನ್ನು ಒಪ್ಪಿಕೊಳ್ಳಬೇಕು.</p>
    <p> ಮಹಾರಾಜರೆ ಬೇಡ, ನನ್ನಲ್ಲಿ ಪರಿಪೂರ್ಣವಾದ ಮೂರು ಭಾಗದ ಚೀವರವಿದೆ.
    </p>
    <p> 7. ಪೂಜ್ಯ ಭಂತೆ, ಈ ಅಚಿರಾವತಿ ನದಿಯನ್ನು ಆಕಾಶದಲ್ಲಿ ಮಹಾ ಮೇಘವು ಮುಸುಕಿ ಪರ್ವತಗಳ ಮೇಲೆ ಮಳೆ ಸುರಿಸಿದಾಗ ಈ ಅಚಿರಾವತಿ ನದಿಯು ತುಂಬಿ ಹರಿದು ಎರಡು ತೀರಗಳ ಮೇಲೂ ಉಕ್ಕಿ ಹರಿದಿರುವುದನ್ನು ಆಯುಷ್ಮಂತ ಆನಂದರು ಮತ್ತು ನಾವು ಇಬ್ಬರೂ ನೋಡಿದ್ದೇವೆ. ಹಾಗೆಯೇ ಭಂತೆ, ಅಯುಷ್ಮಂತ ಆನಂದರು ಈ ಬಾಹಿತಿಕದಿಂದ ಮೂರು ಭಾಗದ ಚೀವರವನ್ನು ತಮಗಾಗಿ ಮಾಡಿಕೊಂಡು, ತಮ್ಮ ಹಳೆಯ ಚೀವರವನ್ನು ಬ್ರಹ್ಮಚರ್ಯ ಜೀವನದಲ್ಲಿರುವ ತಮ್ಮ ಸಂಗಡಿಗರೊಂದಿಗೆ ಹಂಚಿಕೊಳ್ಳಬಹುದು. ಹೀಗೆ ಮಾಡುವುದರಿಂದ ನಾವು ನೀಡುವ ದಕ್ಷಿಣೆ ಉಕ್ಕಿ ಹರಿಯುತ್ತದೆ. ಭಂತೆ, ಆಯುಷ್ಮಂತ ಆನಂದರು ಈ ಬಾಹಿತಿಕವನ್ನು ಒಪ್ಪಿಕೊಳ್ಳಬೇಕು.
    </p>
    <p> ಭಂತೆ, ಆಯುಷ್ಮಂತ ಆನಂದರು ಬಾಹಿತಿಕವನ್ನು ಸ್ವೀಕರಿಸಿದರು. ಆಗ ಕೋಸಲ ರಾಜ ಪಸೇನದಿಯು ಹೇಳಿದನು: ಪೂಜ್ಯರೆ, ನಾವಿನ್ನು ಹೊರಡುತ್ತೇವೆ, ನಮಗಿನ್ನು ಮಾಡಲು ಬಹಳ ಕೆಲಸವಿದೆ.
    </p>
    <p> 8. ಮಹಾರಾಜರೆ, ಇನ್ನು ನಿಮ್ಮ ಸಮಯ, ತಿಳಿದಂತೆ ಮಾಡಿ. ಆಗ ಕೋಸಲದ ರಾಜ ಪಸೇನದಿಯು ಆಯುಷ್ಮಂತ ಆನಂದರ ಮಾತುಗಳಿಂದ ಆನಂದಗೊಂಡು ಸಂತೋಷವುಳ್ಳವನಾಗಿ ತನ್ನ ಜಾಗದಿಂದ ಎದ್ದು ಪೂಜ್ಯರಾದ ಆನಂದರಿಗೆ ವಂದಿಸಿ ಪ್ರದಕ್ಷಿಣೆ ಹಾಕಿ ನಿರ್ಗಮಿಸಿದನು.
    </p>
    <p> ಮಹಾರಾಜನು ತೆರಳಿದ ಕೂಡಲೇ ಆಯುಷ್ಮಂತ ಆನಂದನು ಭಗವಾನರ ಬಳಿಸಾರಿ ಅವರಿಗೆ ಗೌರವವನ್ನು ಸಲ್ಲಿಸಿದ ಮೇಲೆ ಒಂದುಕಡೆ ಕುಳಿತು</p>
    <p>ಕೋಸಲ ರಾಜ ಪಸೇನದಿಯೊಂದಿಗೆ ನಡೆದ ಸಂವಾದವೆಲ್ಲವನ್ನೂ ವಿವರಿಸಿ,</p>
    <p>ಬಾಹಿತಿಕವನ್ನು ಭಗವಾನರಿಗೆ ಸಮರ್ಪಿಸಿದನು.</p>
    <p> 9. ಆಗ ಭಗವಾನರು ಅಲ್ಲಿದ್ದ ಭಿಕ್ಖುಗಳನ್ನು ಕುರಿತು ಹೇಳಿದರು : ಭಿಕ್ಖುಗಳೇ, ಇದು ಕೋಸಲದ ರಾಜ ಪಸೇನದಿಗೆ ಲಾಭದ ಸಂಗತಿ. ಇದು ಕೋಸಲದ ರಾಜ ಪಸೇನದಿಗೆ ಮಹಾ ಲಾಭದ ಸಂಗತಿ. ಕಾರಣ ಅವರಿಗೆ ಆನಂದನನ್ನು ನೋಡುವ ಮತ್ತು ಗೌರವವನ್ನು ಸಮರ್ಪಿಸುವ ಅವಕಾಶ ದೊರೆಯಿತು.
    </p>
    <p> ಭಗವಾನರು ಇಷ್ಟನ್ನು ಹೇಳಿದರು. ಭಿಕ್ಖುಗಳು ಭಗವಾನರ ಮಾತುಗಳಿಂದ ಸಂತೃಪ್ತಗೊಂಡರು ಮತ್ತು ಆನಂದಗೊಂಡರು.
    </p>
    <h2>ಇಲ್ಲಿಗೆ ಬಾಹಿತಿಕ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>