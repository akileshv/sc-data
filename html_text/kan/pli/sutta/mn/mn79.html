<!DOCTYPE html>
<html>

<head>
  <meta charset='UTF-8'>
  <meta name='author' content='Molakalmuru Srinivasamurthy'>
  <title>MN 79: ಚೂಳಸಕುಲುದಾಯಿ ಸುತ್ತ-ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</title>
</head>

<body>
  <article id='mn79' lang='kan'>
    <header>
      <ul>
        <li class='nikaya'>ಮಜ್ಝಿಮನಿಕಾಯ</li>
        <li class='vagga' lang='pli' translate='no'>2. ಪರಿಬ್ಬಾಜಕ ವಗ್ಗ</li>
      </ul>
      <h1 class='sutta-title'>79. ಚೂಳಸಕುಲುದಾಯಿ ಸುತ್ತ</h1>
    </header>
    <h2>ಚೂಳಸಕುಲುದಾಯಿ ಸುತ್ತ
    </h2>
    <p> 1. ನಾನು ಹೀಗೆ ಕೇಳಿದ್ದೆನೆ ಒಂದು ಸಮಯದಲ್ಲಿ ಭಗವಾನರು ರಾಜಗೃಹದ ವೇಳುವನದ ಕಲಂದಕ ನಿವಾಪದಲ್ಲಿ ತಂಗಿದ್ದರು. ಆ ಸಂದರ್ಭದಲ್ಲಿ ಪರಿವ್ರಾಜಕನಾದ ಸಕುಲುದಾಯಿಯು ಪರಿವ್ರಾಜಕಾರಾಮವಾದ ಮೋರನಿಪಾತದಲ್ಲಿ ತನ್ನ ಬಹುಸಂಖ್ಯೆಯ ಪರಿವ್ರಾಜಕ ಅನುಯಾಯಿಗಳೊಂದಿಗೆ ಉಳಿದುಕೊಂಡಿದ್ದನು.
    </p>
    <p> ಆಗ ಪೂವರ್ಾಹ್ನ ಸಮಯದಲ್ಲಿ ಭಗವಾನರು ಚೀವರನ್ನು ಹೊದ್ದುಕೊಂಡು ರಾಜಗೃಹಕ್ಕೆ ಬವನಾಸಿಯನ್ನು ಹಿಡಿದು ಭಿಕ್ಷಾನ್ನಕ್ಕೆ ಹೊರಟರು. ಆಗ ಅವರು ಯೋಚಿಸಿದರು: ಭಿಕ್ಷೆಗೆ ರಾಜಗೃಹಕ್ಕೆ ಹೊರಡಲು ಇದು ಬಹುಬೇಗ ಆಯಿತು. ನಾನು ಒಂದುವೇಳೆ ಪರಿವ್ರಾಜಕರಾಮವಾದ ಮೋರನಿವಾಪದಲ್ಲಿರುವ ಪರಿವ್ರಾಜಕ ಸಕುಲುದಾಯಿಯ ಬಳಿ ಹೋದರೆ ಹೇಗೆ?
    </p>
    <p> 2. ಆಗ ಭಗವಾನರು ಪರಿವ್ರಾಜಕಾರಾಮದ ಮೋರನಿವಾಪದತ್ತ ಹೋದರು. ಆ ಸಂದರ್ಭದಲ್ಲಿ ಪರಿವ್ರಾಜಕ ಸಕುಲುದಾಯಿಯು ತನ್ನ ಬಹುಸಂಖ್ಯೆಯ ಪರಿವ್ರಾಜಕರ ಸಭೆಯಲ್ಲಿ ಕುಳಿತಿದ್ದು ಪರಿವ್ರಾಜಕರು ಉಚ್ಛ ಸ್ವರದಲ್ಲಿ ಮಾತನಾಡುತ್ತಾ, ಕೆಲಸಕ್ಕೆ ಬಾರದ ಮಾತುಗಳಲ್ಲಿ ತೊಡಗಿದ್ದರು. ಅವರ ಮಾತುಗಳು ರಾಜರು, ಚೋರರು, ಮಂತ್ರಿಗಳು, ಸೇನೆ, ಭಯ, ಯುದ್ಧ, ಅನ್ನಪಾನ, ಬಟ್ಟೆ, ನಿದ್ದೆ, ಹೂವು, ಸುಗಂಧ, ಬಂಧುಗಳು, ಪ್ರವಾಸ, ಗ್ರಾಮ, ನಿಗಮ, ನಗರ, ಜನಪದ, ಹೆಣ್ಣುಗಳು, ಶೂರರು, ಬೀದಿಗಳು, ಬಾವಿಗಳು, ಪ್ರೇತಗಳು, ಪ್ರಪಂಚ-ಸಮುದ್ರಗಳು ಹುಟ್ಟಿದ ಕಥೆ, ಇರುವ ಇಲ್ಲದಿರುವ ಹೀಗೆ ನೂರಾರು ವಿಷಯಗಳ ಬಗ್ಗೆ ಕುರಿತಾಗಿದ್ದವು. ಆಗ ಪರಿವ್ರಾಜಕನಾದ ಸಕುಲುದಾಯಿಯು ಭಗವಾನರು ಬರುವುದನ್ನು ಕಂಡು ತನ್ನ ಸಭೆಯನ್ನು ಶಾಂತವಾಗಿರುವಂತೆ ಹೀಗೆ ಹೇಳಿದ: ಸ್ನೇಹಿತರೆ, ಶಾಂತರಾಗಿರಿ, ಯಾರೂ ಗದ್ದಲ ಮಾಡಬೇಡಿ. ಇಲ್ಲಿಗೆ ಸಮಣ ಗೌತಮರು ಬರುತ್ತಿದ್ದಾರೆ. ಈ ಪೂಜ್ಯರು ಶಾಂತತೆಯನ್ನು ಇಚ್ಛೆಪಡುತ್ತಾರೆ ಮತ್ತು ಶಾಂತತೆಯನ್ನು ಹೊಗಳುತ್ತಾರೆ. ಪ್ರಾಯಶಃ ನಮ್ಮ ಸಭೆಯು ಶಾಂತವಾಗಿರುವುದನ್ನು ಗಮನಿಸಿದರೆ, ಅವರು ನಮ್ಮನ್ನು ಸೇರುವುದಕ್ಕೆ ಚಿಂತಿಸಬಹುದು. ಆಗ ಎಲ್ಲ ಪರಿವ್ರಾಜಕರು ಶಾಂತರಾದರು.
    </p>
    <p> ಭಗವಾನರು ಪರಿವ್ರಾಜಕ ಸಕುಲುದಾಯಿಯ ಬಳಿ ಹೋದರು. ಆಗ ಸಕುಲುದಾಯಿಯು ಪೂಜ್ಯರಾದ ಭಂತೆ ಭಗವಾನರಿಗೆ ಸ್ವಾಗತ, ಬಹುಕಾಲದ ನಂತರ ಭಗವಾನರಿಗೆ ಇಲ್ಲಿಗೆ ಬರಲು ಅವಕಾಶ ಬಂದಿದೆ. ಭಂತೆ, ದಯಮಾಡಿ ಕುಳಿತುಕೊಳ್ಳಿ. ಈ ಆಸನವು ತಮಗಾಗಿಯೇ ಇದೆ.
    </p>
    <p> ಭಗವಾನರು ತಮಗಾಗಿ ಸಿದ್ಧಪಡಿಸಿದ ಆಸನದ ಮೇಲೆ ಕುಳಿತರು. ಪರಿವ್ರಾಜಕ ಸಕುಲುದಾಯಿಯು ಸ್ವಲ್ಪ ಕೆಳಗಿನ ಆಸನದ ಮೇಲೆ ಒಂದು ಬದಿಯಲ್ಲಿ ಕುಳಿತನು. ಭಗವಾನರು ಅವನಿಗೆ ಕೇಳಿದರು: ಯಾವ ಚಚರ್ೆಗಾಗಿ ನೀವೆಲ್ಲಾ ಒಟ್ಟಿಗೆ ಕುಳಿತಿದ್ದೀರಿ ಇಲ್ಲಿ? ನಿಮ್ಮ ಯಾವ ಚಚರ್ೆ ಭಂಗವಾಯಿತು?
    </p>
    <p> 3. ಪೂಜ್ಯರೇ, ನಾವು ಇಲ್ಲಿ ಯಾವ ಚಚರ್ೆಗಾಗಿ ಒಟ್ಟಿಗೆ ಕುಳಿತಿದ್ದೀವಿ ಎಂಬ ಮಾತು ಒತ್ತಟ್ಟಿಗಿರಲಿ. ಅದನ್ನು ಭಗವಾನರು ಆಮೇಲೆ ಕೇಳುವಿರಂತೆ. ಪೂಜ್ಯರೆ, ನಾನು ಈ ಸಭೆಗೆ ಬಾರದಿದ್ದರೆ, ಇಲ್ಲಿ ಗೊತ್ತುಗುರಿ ಇಲ್ಲದ ಹಲವಾರು ಮಾತುಗಳು ನಡೆಯುತ್ತಿರುತ್ತವೆ. ಆದರೆ ನಾನು ಯಾವಾಗ ಈ ಸಭೆಗೆ ಬರುತ್ತೀನೋ, ಆಗ ಅದು ಹೀಗೆ ನನ್ನ ಕಡೆ ನೋಡುತ್ತದೆ: ನಾವು ಸಮಣ ಉದಾಯಿ ನೀಡುವ ಧಮ್ಮವನ್ನು ಕೇಳೋಣ. ಆದರೆ ಯಾವಾಗ ಭಗವಾನರು ಇಲ್ಲಿಗೆ ಬರುತ್ತಾರೊ ನಾನು ಮತ್ತು ಈ ಸಭೆ ಭಗವಾನರತ್ತ ಹೀಗೆ ನೋಡುತ್ತದೆ: ನಾವು ಭಗವಾನರು ಬೋಧಿಸುವ ಧಮ್ಮವನ್ನು ಕೇಳೋಣ.
    </p>
    <p> 4. ಹಾಗಾದರೆ, ಉದಾಯಿ, ನಾನು ಮಾತನಾಡುವುದಕ್ಕೆ ಯಾವುದಾದರೊಂದು ವಿಷಯವನ್ನು ಹೇಳು.
    </p>
    <p> ಭಂತೆ, ಇತ್ತೀಚಿನ ದಿನಗಳಲ್ಲಿ ಒಬ್ಬನು ತಾನು ಸರ್ವಜ್ಞನೂ, ಸರ್ವದರ್ಶಕನೂ, ಸಂಪೂರ್ಣ ಜ್ಞಾನವನ್ನು ಮತ್ತು ದರ್ಶವನ್ನು ಹೊಂದಿದವನೆಂದು ಹೀಗೆ ಹೇಳಿಕೊಳ್ಳುತ್ತಾನೆ: ನಾನು ನಡೆಯುವಾಗಾಗಲಿ, ನಿಂತಾಗಲಾಗಲಿ, ಮಲಗಿದ್ದಾಗಲಾಗಲಿ, ಎಚ್ಚರದ ಸ್ಥಿತಿಯಲ್ಲಿದ್ದಾಗಾಗಲಿ ಜ್ಞಾನ ಮತ್ತು ದರ್ಶನಗಳು ನಿರಂತರವಾಗಿ ಅಭಾದಿತವಾಗಿ ನನ್ನಲ್ಲಿರುತ್ತವೆ. ನಾನು ಅವರಿಗೆ ಭೂತಕಾಲದ ಬಗ್ಗೆ ಪ್ರಶ್ನೆಯನ್ನು ಕೇಳಿದಾಗ ಅವರು ತಡಬಡಿಸಿದರು, ಮಾತನ್ನು ಬೇರೆಡೆಗೆ ಹೊರಳಿಸಿ ಕೋಪ, ದ್ವೇಷ, ಕಟುತನಗಳನ್ನು ತೋರಿಸಿದರು. ಭಂತೆ, ಆಗ ನಾನು ಭಗವಾನರನ್ನು ಹೀಗೆ ಸ್ಮರಿಸಿಕೊಂಡೆನು: ನಿಜವಾಗಿಯೂ ಭಗವಂತರೂ ಸುಗತರೂ ಮಾತ್ರ ಇವನ್ನು ತಿಳಿದಿರುತ್ತಾರೆ.
    </p>
    <p> ಆದರೆ ಉದಾಯಿ, ತಾನು ಸರ್ವಜ್ಞನು... ಎಂದು ಹೇಳಿಕೊಂಡವರು ನೀನು ಭೂತಕಾಲದ ಬಗ್ಗೆ ಪ್ರಶ್ನೆ ಕೇಳಿದಾಗ ತಡಬಡಿಸಿ, ಮಾತನ್ನು ಬೇರೆಡೆಗೆ ಹೊರಳಿಸಿ ಕೋಪ, ದ್ವೇಷ, ಕಟುತನಗಳನ್ನು ಪ್ರದರ್ಶಿಸಿದವರು ಯಾರು?
    </p>
    <p> ಭಂತೆ, ಅವರು ನಿಗಂಠನಾಟಪುತ್ತರು.
    </p>
    <p> 5. ಉದಾಯಿ, ಯಾರಾದರೂ ತನ್ನ ಬಹುಹಿಂದಿನ ಜನ್ಮಗಳನ್ನು ಅಂದರೆ, ಒಂದು ಜನ್ಮ, ಎರಡು ಜನ್ಮ... ಅವುಗಳ ಸಾಕಾರ ಅನೇಕವಿಹಿತವಾದ ಸಉದ್ದೇಶಗಳ ಸಮೇತ ಸ್ಮರಿಸಿಕೊಳ್ಳುತ್ತಾರಾದರೆ, ಅಂತಹವರು ನನಗೆ ಭೂತಕಾಲದ ಬಗ್ಗೆ ಪ್ರಶ್ನೆ ಕೇಳಬಹುದು ಅಥವಾ ಅಥವಾ ನಾನು ಅವರಿಗೆ ಭೂತಕಾಲದ ಪ್ರಶ್ನೆ ಕೇಳಬಹುದು ಮತ್ತು ಅವರು ನನ್ನ ಮನಸ್ಸಿಗೆ ತೃಪ್ತಿಯಾಗುವಂತೆ ನನ್ನ ಪ್ರಶ್ನೆಗೆ ಉತ್ತರಿಸಬಹುದು ಅಥವಾ ನಾನು ಅವರ ಮನಸ್ಸಿಗೆ ತೃಪ್ತಿಯಾಗುವಂತೆ ಅವರ ಪ್ರಶ್ನೆಯನ್ನು ಉತ್ತರಿಸಬಹುದು. ಯಾರಾದರೂ ಪರಿಶುದ್ಧವೂ ಅತಿಮಾನುಷವೂ ಆದ ದಿವ್ಯಚಕ್ಷುವಿನಿಂದ ಜೀವಿಗಳು ಸಾಯುವ ಮತ್ತೆ ಹುಟ್ಟುವ, ಹೀನವೂ ಉತ್ತಮವೂ, ಸುವರ್ಣವೂ ದುರ್ವರ್ಣವು, ಸುಗತಿಯು ದುರ್ಗತಿಯು ಆಗಿದ್ದು... ಮತ್ತು ಜೀವಿಗಳು ಹೇಗೆ ತಮ್ಮ ಕಮರ್ಾನುಸಾರ ಗತಿಸುತ್ತವೆ ಎಂಬುದನ್ನು ನೋಡಬಹುದು ಮತ್ತು ತಿಳಿಯಬಹುದು. ನಂತರದಲ್ಲಿ ಅವರು ಭವಿಷ್ಯದ ಬಗ್ಗೆ ಪ್ರಶ್ನೆ ಕೇಳಬಹುದು ಅಥವಾ ನಾನು ಅವರಿಗೆ ಭವಿಷ್ಯದ ಬಗ್ಗೆ ಪ್ರಶ್ನೆ ಕೇಳಬಹುದು ಮತ್ತು ಅವರು ನನ್ನ ಮನಸ್ಸಿಗೆ ತೃಪ್ತಿಯಾಗುವಂತೆ ಉತ್ತರಿಸಬಹುದು ಅಥವಾ ನಾನು ಅವರ ಮನಸ್ಸನಿಗೆ ತೃಪ್ತಿಯಾಗುವಂತೆ ಉತ್ತರಿಸಬಹುದು. ಆದರೆ, ಉದಾಯಿ, ಅದು ಭೂತಕಾಲವಿರಲಿ, ಭವಿಷ್ಯತ್ತಿರಲಿ, ನಾನು ನಿನಗೆ ಧಮ್ಮವನ್ನು ಬೋಧಿಸುತ್ತೇನೆ: ಇದು ಇದ್ದರೆ ಅದೇ ಆಗುವುದು; ಇದರ ಉದಯದಿಂದ ಅದು ಉದಯವಾಗುತ್ತದೆ. ಇದು ಇಲ್ಲದಿದ್ದರೆ ಅದು ಆಗುವುದಿಲ್ಲ; ಇದರ ಇಲ್ಲದಿರುವಿಕೆಯಿಂದ ಅದು ಇಲ್ಲವಾಗುತ್ತದೆ.</p>
    <p></p>
    <p></p>
    <p> 6. ಭಂತೆ, ನನಗೆ ಈ ವರ್ತಮಾನದ ಬದುಕಿನ ಅನುಭವಗಳ ಸಾಕಾರ ಸಉದ್ದೇಶಗಳ ವಿವರಗಳನ್ನೇ ನೆನಪು ಮಾಡಿಕೊಳ್ಳಲು ಆಗದಿರುವಾಗ ಬಹು ಹಿಂದಿನ ಜನ್ಮಗಳನ್ನು ಅಂದರೆ ಒಂದು ಜನ್ಮ... ಎರಡು ಜನ್ಮ...ಗಳನ್ನು ಸಾಕಾರ ಸಉದ್ದೇಶಗಳ ಸಮೇತ ಸ್ಮರಿಸಿಕೊಳ್ಳುವಂತೆ ನಾನಾದರೂ ಭಗವಾನರಂತೆ ಹೇಗೆ ಸ್ಮರಿಸಿಕೊಳ್ಳಬಹುದು? ಮತ್ತು ನನಗೆ ಒಂದು ಮಣ್ಣುಗೊಂಬೆಯ ಪಿಶಾಚಿಯನ್ನು ನೋಡಲು ಸಾಧ್ಯವಿಲ್ಲದಾಗ ಪರಿಶುದ್ಧವೂ ಅತಿಮಾನುಷವೂ ಆದ ದಿವ್ಯಚಕ್ಷುವಿನಿಂದ ಜೀವಿಗಳು ಸಾಯುವ ಮತ್ತು ಹುಟ್ಟುವ, ಹೀನವೂ ಉತ್ತಮವೂ... ಸುವರ್ಣವೂ ದುರ್ವರ್ಣವೂ, ಸುಗತಿಯು ದುರ್ಗತಿಯು ಆಗಿದ್ದು ಮತ್ತು ಜೀವಿಗಳು ಹೇಗೆ ಕಮರ್ಾನುಸಾರ ಗತಿಸುತ್ತವೆ ಎಂಬುದನ್ನು ನೋಡುವಂತೆ ಮತ್ತು ತಿಳಿಯುವಂತೆ ನಾನಾದರೂ ಭಗವಾನರಂತೆ ಹೇಗೆ ನೋಡಬಹುದು ಮತ್ತು ತಿಳಿಯಬಹುದು? ಆದರೆ ಭಂತೆ, ಭಗವಾನರು ನನಗೆ ಹೀಗೆ ಹೇಳಿದಿರಿ: ಆದರೆ ಉದಾಯಿ, ಅದು ಭೂತಕಾಲವಿರಲಿ, ಭವಿಷ್ಯತ್ತಿರಲಿ ನಾನು ನಿನಗೆ ಧಮ್ಮವನ್ನು ಬೋಧಿಸುತ್ತೇವೆ: ಇದು ಇದ್ದರೆ ಅದೇ ಆಗುವುದು; ಇದರ ಉದಯದಿಂದ ಅದು ಉದಯವಾಗುತ್ತದೆ; ಇದು ಇಲ್ಲದಿದ್ದರೆ ಅದು ಆಗುವುದಿಲ್ಲ; ಇದರ ಇಲ್ಲದಿರುವಿಕೆಯಿಂದ ಅದು ಇಲ್ಲವಾಗುತ್ತದೆ-ಇದು ಇನ್ನೂ ಅಸ್ಪಷ್ಟವಾಗಿದೆ ನನಗೆ. ಭಂತೆ ಬಹುಶಃ ನಾನು ನಮ್ಮದೇ ಆಚಾರ್ಯರುಗಳ ಸಿದ್ಧಾಂತದ ಬಗೆಗಿನ ಪ್ರಶ್ನೆಯೊಂದನ್ನು ಉತ್ತರಿಸುವುದರ ಮೂಲಕ ಭಗವಾನರ ಮನಸ್ಸಿಗೆ ತೃಪ್ತಿಯಾಗಬಹುದು.
    </p>
    <p> 7. ಸರಿ ಉದಾಯಿ, ನಿನ್ನವರೇ ಆದ ಆಚಾರ್ಯರ ಸಿದ್ಧಾಂತ (ತತ್ತ್ವ)ದಲ್ಲಿ ಏನನ್ನು ಹೇಳಿದೆ?
    </p>
    <p> ಭಂತೆ, ನಮ್ಮ ಆಚಾರ್ಯರ ಸಿದ್ಧಾಂತದಲ್ಲಿ ಹೀಗೆ ಬೋಧಿಸಿದೆ: ಇದು ಪರಮ ತೇಜಸ್ಸು ಇದು ಪರಮ ತೇಜಸ್ಸು.
    </p>
    <p> ಆದರೆ ಉದಾಯಿ, ಇದು ಪರಮ ತೇಜಸ್ಸು, ಇದು ಪರಮ ತೇಜಸ್ಸು ಎಂದು ನಿನ್ನ ಆಚಾರ್ಯರು ಬೋಧಿಸಿದ್ದಾರೆಂದು ಹೇಳಿದೆಯಲ್ಲ, ಆ ಪರಮ ತೇಜಸ್ಸು ಯಾವುದು?
    </p>
    <p> ಭಂತೆ, ಆ ತೇಜಸ್ಸು, ಪರಮ ತೇಜಸ್ಸುಳ್ಳದ್ದು, ಅದು ಯಾವುದೇ ಅನ್ಯ ಉತ್ತರೋತ್ತರವಾದ ಅಥವಾ ಹೆಚ್ಚು ಭವ್ಯವಾದ ತೇಜಸ್ಸುಗಳನ್ನು ಮೀರಿಸುವಂತಹುದು.
    </p>
    <p> ಉದಾಯಿ, ಯಾವುದೇ ಅನ್ಯ ಉತ್ತರೋತ್ತರವಾದ ಅಥವಾ ಹೆಚ್ಚು ಭವ್ಯವಾದ ತೇಜಸ್ಸುಗಳನ್ನು ಮೀರಿಸುವ ಆ ಪರಮ ತೇಜಸ್ಸು ಯಾವುದು?
    </p>
    <p> ಭಂತೆ, ಆ ತೇಜಸ್ಸು ಪರಮ ತೇಜಸ್ಸುಳ್ಳದ್ದು, ಅದು ಯಾವುದೇ ಅನ್ಯ ಉತ್ತರೋತ್ತರವಾದ ಅಥವಾ ಹೆಚ್ಚು ಭವ್ಯವಾದ ತೇಜಸ್ಸುಗಳನ್ನು ಮೀರಿಸುವಂತಹದು.
    </p>
    <p> 8. ಉದಾಯಿ, ನೀನು ಹೀಗೆಯೇ ಬಹಳ ಕಾಲ ಇದನ್ನೇ ಹೇಳುತ್ತಾ ಹೋಗಬಹುದು. ನೀನು ಹೇಳಿದೆ: ಭಂತೆ, ಆ ತೇಜಸ್ಸು ಪರಮ ತೇಜಸ್ಸುಳ್ಳದ್ದು, ಅದು ಯಾವುದೇ ಅನ್ಯ ಉತ್ತರೋತ್ತರವಾದ ಅಥವಾ ಹೆಚ್ಚು ಭವ್ಯವಾದ ತೇಜಸ್ಸುಗಳನ್ನೂ ಮೀರಿಸುವಂತಹುದು. ಆದರೂ ನೀನು ಆ ತೇಜಸ್ಸು ಯಾವುದು ಎಂದು ಹೇಳಲಿಲ್ಲ. ಒಬ್ಬ ಮನುಷ್ಯ ಹೀಗೆ ಹೇಳಿದರೆ ನಾನು ಈ ಜನಪದದ ಅತ್ಯಂತ ಸುಂದರಿಯೊಬ್ಬಳನ್ನು ಇಷ್ಟಪಟ್ಟಿದ್ದೇನೆ ಎಂದು ಹೇಳಿದೆಯಲ್ಲ, ನಿನಗೆ ಅವಳು ಬ್ರಾಹ್ಮಣ ಕುಲದವಳೆ, ಕ್ಷತ್ರಿಯ ಕುಲದವಳೆ, ವೈಶ್ಯ ಕುಲದವಳೆ, ಶೂದ್ರ ಕುಲದವಳೆ ಎಂಬುದು ಗೊತ್ತಿದೆಯೇ? ಎಂದಾಗ ಅವನು ಇಲ್ಲ ಎನ್ನುತ್ತಾನೆ. ಮತ್ತೆ ಜನ ಅವನನ್ನು ಕೇಳುತ್ತಾರೆ, ಸರಿಯಪ್ಪ, ಈ ಜನಪದದ ಅತ್ಯಂತ ಸುಂದರಿಯೊಬ್ಬಳನ್ನು ಇಷ್ಟಪಟ್ಟಿದ್ದೇನೆ ಎಂದು ಹೇಳಿದೆಯಲ್ಲಾ ನಿನಗೆ ಅವಳ ಹೆಸರು ಗೋತ್ರ ಗೊತ್ತಿದೆಯೇ?.... ಅವಳು ಉದ್ದಕ್ಕಿರುವಳೇ, ಕುಳ್ಳಿಯೇ ಅಥವಾ ಮಧ್ಯಮ ಎತ್ತರದವಳೇ?... ಅವಳು ಕಪ್ಪೇ, ಗೋಧಿ ಬಣ್ಣದವಳೇ ಅಥವಾ ಸುವರ್ಣ ಬಣ್ಣದವಳೇ?... ಅವಳು ಗ್ರಾಮದವಳೇ, ನಿಗಮದವಳೇ, ನಗರದವಳೇ?... ಎಂಬುದು ಗೊತ್ತಿದೆಯಾ? ಎಂದಾಗ ಅವನು, ಇಲ್ಲ ಎನ್ನುತ್ತಾನೆ. ಮತ್ತೆ ಜನ ಅವನನ್ನು ಕೇಳುತ್ತಾರೆ, ಸರಿ ಕಣಪ್ಪ, ಹಾಗಾದರೆ ನೀನು ಹುಡುಗಿಯನ್ನು ತಿಳಿಯದೆಯೇ, ನೋಡದೆಯೇ ಪ್ರೀತಿಸುತ್ತೀಯೇನು? ಎಂದಾಗ ಅವನು ಹೌದು ಎನ್ನುತ್ತಾನೆ. ಉದಾಯಿ, ವಸ್ತುಸ್ಥಿತಿ ಹೀಗಿರುವಾಗ ನೀನು ಏನೆಂದುಕೊಳ್ಳುವೆ? ಅವನ ಮಾತುಗಳು ಅರ್ಥಹೀನವೆಂದೆನಿಸುವುದಿಲ್ಲವೆ?.
      ಭಂತೆ, ಖಂಡಿತವಾಗಿಯೂ. ಅವನ ಮಾತುಗಳು ಅರ್ಥಹೀನ.
      ಉದಾಯಿ, ಅದೇರೀತಿಯಲ್ಲಿ ನೀನು ಹೇಳುತ್ತಿರುವುದು: ಆ ತೇಜಸ್ಸು ಪರಮತೇಜಸ್ಸುಳ್ಳದ್ದು, ಅದು ಯಾವುದೇ ಅನ್ಯ ಉತ್ತರೋತ್ತರವಾದ ಅಥವಾ ಹೆಚ್ಚು ಭವ್ಯ ತೇಜಸ್ಸುಗಳನ್ನು ಮೀರಿಸುವಂತಹುದು ಎಂದು ಹೇಳಿದರೂ ನೀನು ಆ ತೇಜಸ್ಸು ಯಾವುದು ಎಂದು ಹೇಳಲಿಲ್ಲ.
    </p>
    <p> </p>
    <p></p>
    <p></p>
    <p>9. ಭಂತೆ, ಹೇಗೆ ಪರಿಶುದ್ಧ ಜಲದಲ್ಲಿ ಉದಿಸಿದ, ಅಷ್ಟಮುಖದ, ಅಂದವಾಗಿ ಕಟೆದ, ಕೆಂಪು ರೇಶಿಮೆಯಲ್ಲಿ ವಿರಾಜಮಾನವಾಗಿ ನಗನಗಿಸುವ, ಹೊಳೆವ ಉತ್ತಮ ಜಾತಿಯ ಪಚ್ಚೆಮಣಿಯು ತೇಜೋಮಯವಾಗಿರುತ್ತದೋ ಹಾಗೆ ಈ ಆತ್ಮವು ಮರಣದ ನಂತರವೂ ತೇಜಸ್ಸಿನಿಂದ ಕೂಡಿರುತ್ತದೆ22.</p>
    <p> 10. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಪರಿಶುದ್ಧ ಜಲದಲ್ಲಿ ಉದಿಸಿದ, ಅಷ್ಟಮುಖದ ಅಂದವಾಗಿ ಕಟೆದ, ಕೆಂಪು ರೇಶಿಮೆಯಲ್ಲಿ ವಿರಾಜಮಾನವಾಗಿ ನಗನಗಿಸುತ್ತಿರುವ ಹೊಳೆವ ಉತ್ತಮ ಜಾತಿಯ ಪಚ್ಚೆಮಣಿ ತೇಜೋಮಯವಾಗಿದೆಯೇ ಅಥವಾ ಈ ನಿಬಿಡ ಅಂಧಕಾರದಲ್ಲಿ ಮಿಂಚು ಹುಳುವು ತೇಜೋಮಯವಾಗಿದೆಯೋ ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನವಾಗಿದೆ ಮತ್ತು ಭವ್ಯವಾಗಿದೆ?-
    </p>
    <p> ಭಂತೆ, ಈ ನಿಬಿಡ ಅಂಧಕಾರದಲ್ಲಿ ಮಿಂಚುಹುಳವು.
    </p>
    <p> 11. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಈ ನಿಬಿಡ ಅಂಧಕಾರದಲ್ಲಿನ ಮಿಂಚು ಹುಳವೋ, ಅಥವಾ ಈ ನಿಬಿಡ ಅಂಧಕಾರದಲ್ಲಿರುವ ಉರಿವ ಎಣ್ಣೆ ದೀಪವೋ? ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನವಾಗಿದೆ ಮತ್ತು ಭವ್ಯವಾಗಿದೆ?-
    </p>
    <p> ಭಂತೆ, ಉರಿವ ಎಣ್ಣೆ ದೀಪ.
    </p>
    <p> 12. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಈ ನಿಬಿಡ ಅಂಧಕಾರದಲ್ಲಿನ ಉರಿವ ಎಣ್ಣೆ ದೀಪವೋ ಅಥವಾ ಈ ತಿಮಿರಾಂಧಕಾರದಲ್ಲಿನ ಈ ಅಗ್ನಿಕ್ಖಂದವೋ? ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನವಾಗಿದೆ ಮತ್ತು ಭವ್ಯವಾಗಿದೆ?
    </p>
    <p> ಭಂತೆ, ಈ ಅಗ್ನಿಕ್ಖಂದವು.
    </p>
    <p> 13. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಈ ತಿಮಿರಾಂಧಕಾರದಲ್ಲಿನ ಅಗ್ನಿಯೋ ಅಥವಾ ಮೋಡಗಳಿಲ್ಲದ ಶುಭ್ರ ನೀಲಾಕಾಶದಲ್ಲಿ ಮುಂಜಾನೆಯಲ್ಲಿ ಮೂಡುವ ಓಸಧಿತಾರೆಯೋ (ಮಾರ್ನಿಂಗ್ ಸ್ಟಾರ್) - ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನ ಮತ್ತು ಭವ್ಯ?- ಭಂತೆ, ಮೋಡಗಳಿಲ್ಲದ ನೀಲಾಕಾಶದಲ್ಲಿ ಮುಂಜಾನೆಯಲ್ಲಿ ಮೂಡುವ ಓಸಧಿತಾರೆ.
    </p>
    <p> 14. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಮೋಡಗಳಿಲ್ಲದ ಶುಭ್ರ ನೀಲಾಕಾಶದಲ್ಲಿ ಮುಂಜಾನೆಯಲ್ಲಿ ಮೂಡುವ ಓಸಧಿತಾರೆಯೋ ಅಥವಾ ಹದಿನೈದನೆಯ ದಿನದಂದು ಉಪೋಸಥ ನಡೆಯುವ ಮೋಡರಹಿತ ನಡುರಾತ್ರಿಯಲ್ಲಿನ ತುಂಬು ಹುಣ್ಣಿಮೆ ಚಂದಿರನೋ-ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನ ಮತ್ತು ಭವ್ಯ.?
    </p>
    <p> ಭಂತೆ, ಹದಿನೈದನೆಯ ದಿನದಂದು ಉಪೋಸಥ ನಡೆಯುವ ಮೋಡರಹಿತ ನಡುರಾತ್ರಿಯಲ್ಲಿನ ತುಂಬು ಹುಣ್ಣಿಮೆಯ ಚಂದಿರ.
    </p>
    <p> 15. ಉದಾಯಿ, ಇದಕ್ಕೆ ನೀನು ಏನು ಹೇಳುವೆ? ಹದಿನೈದನೆಯ ದಿನದಂದು ಉಪೋಸಥ ನಡೆಯುವ ಮೋಡರಹಿತ ನಡುರಾತ್ರಿಯಲ್ಲಿನ ತುಂಬು ಹುಣ್ಣಿಮೆಯ ಚಂದಿರನೋ ಅಥವಾ ವರ್ಷ ಋತುವಿನ ಕೊನೆಯ ಮಾಸದಲ್ಲಿನ ಮೋಡಗಳಿಲ್ಲದ ದಿನದ ನಡುನೆತ್ತಿಯಲ್ಲಿ ಪೂರ್ಣ ಪ್ರಮಾಣದಲ್ಲಿ ಉರಿವ ಸೂರ್ಯನೋ-ಇವೆರಡರಲ್ಲಿ ಯಾವುದರ ತೇಜಸ್ಸು ಹೆಚ್ಚು ಪ್ರಕಾಶಮಾನ ಮತ್ತು ಭವ್ಯ?
    </p>
    <p> ಭಂತೆ, ವರ್ಷ ಋತುವಿನ ಕೊನೆಯ ಮಾಸದಲ್ಲಿ ಮೋಡಗಳಿಲ್ಲದ ಆಕಾಶದಲ್ಲಿ ದಿನದ ನಡುನೆತ್ತಿಯಲ್ಲಿ ಪೂರ್ಣ ಪ್ರಮಾಣದಲ್ಲಿ ಉರಿವ ಸೂರ್ಯ.
    </p>
    <p> 16. ಉದಾಯಿ, ಇವನ್ನೂ ಮಿಂಚಿ ಬಹು ದೇವತೆಗಳ ತೇಜಸ್ಸು ಸೂರ್ಯ ಚಂದ್ರರ ತೇಜಸ್ಸಿಗಿಂತಲೂ ಮಿಗಿಲಾಗಿರುವುದು ನನಗೆ ಗೊತ್ತಿದೆ. ಆದರೂ ಸಹ ನಾನು ಆ ತೇಜಸ್ಸಿಗಿಂತಲೂ ಮಿಗಿಲಾದ ಅನ್ಯ ಉತ್ತರೋತ್ತರವಾದ ಮತ್ತು ಹೆಚ್ಚು ಭವ್ಯವಾದ ತೇಜಸ್ಸು ಇಲ್ಲವೆಂದು ನಾನು ಹೇಳುವುದಿಲ್ಲ. ಆದರೆ ನೀನು, ಉದಾಯಿ, ಮಿಂಚು ಹುಳುವಿಗಿಂತಲೂ ಹೀನವಾದ ತೇಜಸ್ಸಿನ ಬಗ್ಗೆ ಹೀಗೆ ಹೇಳುವೆ: ಇದು ಪರಮ ತೇಜಸ್ಸುಳ್ಳದ್ದು, ಆದರೆ ನೀನು ಆ ತೇಜಸ್ಸು ಯಾವುದು ಎಂದು ಹೇಳಲೇ ಇಲ್ಲ.
    </p>
    <p> 17. ಭಗವಾನರು ಚಚರ್ೆಯನ್ನು ನಿಲ್ಲಿಸಿದರು. ಸುಗತರು ಚಚರ್ೆಯನ್ನು ನಿಲ್ಲಿಸಿದರು.
    </p>
    <p> ಉದಾಯಿ, ಹಾಗೇಕೆ ಹೇಳುವೆ?
    </p>
    <p> ಭಂತೆ, ನಮ್ಮ ಆಚಾರ್ಯರುಗಳ ಉಪದೇಶದಲ್ಲಿ ಹೇಳಿದೆ: ಇದು ಪರಮ ತೇಜಸ್ಸು, ಇದು ಪರಮ ತೇಜಸ್ಸು. ಆದರೆ ನಮ್ಮ ಆಚಾರ್ಯರುಗಳ ಸಿದ್ಧಾಂತದ ಬಗ್ಗೆ ಭಗವಾನರು ನಮ್ಮನ್ನು ಪ್ರಶ್ನಿಸಿ ಪರಿಪ್ರಶ್ನಿಸಿದ ಮೇಲೆ ನಾವು ಶೂನ್ಯರು, ತುಚ್ಛರು ಮತ್ತು ಅಪರಾಧಿಗಳು ಎಂಬುದು ತಿಳಿಯಿತು.
    </p>
    <p> 18. ಅದು ಹೇಗೆ ಉದಾಯಿ? ಅಂತಿಮವಾದ (ಸಂಪೂರ್ಣವಾದ) ಒಂದು ಸುಖ ಲೋಕವೆಂಬುದು ಇದೆಯೆ? ಅಂತಿಮವಾದ ಒಂದು ಸುಖ ಲೋಕವನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳುವ ಸಾಧನಾ ಮಾರ್ಗವಿದೆಯೆ?
    </p>
    <p> ಭಂತೆ, ನಮ್ಮ ಆಚಾರ್ಯರುಗಳ ಬೋಧನೆಯಲ್ಲಿ ಅದನ್ನು ಉಪದೇಶಿಸಲಾಗಿದೆ.
    </p>
    <p> 19. ಉದಾಯಿ, ಅಂತಿಮವಾದ ಒಂದು ಸುಖ ಲೋಕವನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳುವ ಸಾಧನಾ ಮಾರ್ಗ ಯಾವುದು?
    </p>
    <p> ಭಂತೆ, ಇಲ್ಲಿ ಅವನು ಪ್ರಾಣಿಹತ್ಯೆ ಮಾಡುವುದನ್ನು ತೊರೆದು ಪ್ರಾಣಿಹತ್ಯೆಯಿಂದ ವಿರತನಾಗುತ್ತಾನೆ, ತನ್ನದಲ್ಲದ್ದನ್ನು ತೆಗೆದುಕೊಳ್ಳುವುದನ್ನು ತೊರೆದವನಾಗಿ, ತನ್ನದಲ್ಲದ್ದನ್ನು ತೆಗೆದುಕೊಳ್ಳುವುದರಿಂದ ವಿರತನಾಗುತ್ತಾನೆ; ಮಿಚ್ಛಾಚಾರ ಮಾಡುವುದನ್ನು ತೊರೆದವನಾಗಿ ಮಿಚ್ಛಾಚಾರ ಮಾಡುವುದರಿಂದ ವಿರತನಾಗುತ್ತಾನೆ, ಸುಳ್ಳು ಮಾತನ್ನು ತೊರೆದು, ಸುಳ್ಳು ಹೇಳುವುದರಿಂದ ವಿರತನಾಗುತ್ತಾನೆ, ಅಥವಾ ಅವನು ಒಂದು ರೀತಿಯ ತಪೋಗುಣದ ಅಭ್ಯಾಸಗಳನ್ನು ಕೈಗೊಳ್ಳುತ್ತಾನೆ. ಇದು ಅಂತಿಮವಾದ ಒಂದು ಸುಖ ಲೋಕವನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳುವ ಸಾಧನಾ ಮಾರ್ಗ.
    </p>
    <p> 20. ಉದಾಯಿ, ಒಂದು ಸಂದರ್ಭದಲ್ಲಿ ಅವನು ಪ್ರಾಣಿಹತ್ಯೆ ಮಾಡುವುದನ್ನು ತೊರೆದು ಪ್ರಾಣಿಹತ್ಯೆ ಮಾಡುವುದರಿಂದ ವಿರತನಾದಾಗ ಅವನು ಕೇವಲ ಸುಖವನ್ನು ಅನುಭವಿಸುತ್ತಾನೆಯೇ? ಅಥವಾ ಸುಖ-ದುಃಖಗಳೆರಡನ್ನೂ ಅನುಭವಿಸುತ್ತಾನೆಯೇ? ಈ ಬಗ್ಗೆ ನೀನೇನನ್ನುವೆ?
    </p>
    <p> ಭಂತೆ, ಸುಖ-ದುಃಖಗಳೆರಡನ್ನೂ.
    </p>
    <p> ಉದಾಯಿ, ಒಂದು ಸಂದರ್ಭದಲ್ಲಿ ಅವನು ತನ್ನದಲ್ಲದ್ದನ್ನು ತೆಗೆದುಕೊಳ್ಳುವುದನ್ನು ತೊರೆದವನಾಗಿ, ತನ್ನದಲ್ಲದ್ದನ್ನು ತೆಗೆದುಕೊಳ್ಳುವುದರಿಂದ ವಿರತನಾದಾಗ... ಮಿಚ್ಚಾಚಾರದಿಂದ ವಿರತನಾದಾಗ... ಸುಳ್ಳು ಹೇಳುವುದರಿಂದ ವಿರತನಾದಾಗ... ಅವನು ಕೇವಲ ಸುಖವನ್ನು ಅನುಭವಿಸುತ್ತಾನೆಯೇ ಅಥವಾ ಸುಖ-ದುಃಖಗಳೆರಡನ್ನೂ ಅನುಭವಿಸುತ್ತಾನೆಯೇ? ಈ ಬಗ್ಗೆ ನೀನೇನೆನ್ನುವೆ?
    </p>
    <p> ಉದಾಯಿ ಒಂದು ಸಂದರ್ಭದಲ್ಲಿ ಅವನು ತಪೋಗುಣದ ಅಭ್ಯಾಸಗಳನ್ನು ನಡೆಸಿದರೆ ಅವನು ಕೇವಲ ಸುಖವನ್ನು ಅನುಭವಿಸುತ್ತಾನೆಯೇ ಅಥವಾ ಸುಖ-ದುಃಖಗಳೆರಡನ್ನೂ ಅನುಭವಿಸುತ್ತಾನೆಯೆ? ಈ ಬಗ್ಗೆ ನೀನೇನೆನ್ನುವೆ?
    </p>
    <p> ಭಂತೆ, ಸುಖ-ದುಃಖಗಳೆರಡನ್ನೂ.
    </p>
    <p> ಉದಾಯಿ, ಅಂತಿಮವಾದ ಒಂದು ಸುಖ ಲೋಕದ ಸಾಕ್ಷಾತ್ಕಾರಕ್ಕೆ ಸುಖ ದುಃಖಗಳಿಂದ ಮಿಶ್ರಿತವಾದ ಮಾರ್ಗದಿಂದಲೇ ಬರುತ್ತದೆಯೇ? ಇದಕ್ಕೆ ನೀನೇನೆನ್ನುವೆ?
      ಭಗವಾನರು ಚಚರ್ೆಯನ್ನು ಮುಗಿಸಿದರು. ಸುಗತರು ಚಚರ್ೆಯನ್ನು ಮುಗಿಸಿದರು.
    </p>
    <p> </p>
    <p></p>
    <p>21. ಉದಾಯಿ, ನೀನು ಹಾಗೇಕೆ ಹೇಳುವೆ?</p>
    <p> ಭಂತೆ, ನಮ್ಮ ಆಚಾರ್ಯರ ಸಿದ್ಧಾಂತದಲ್ಲಿನ ಉಪದೇಶವಿದು: ಅಂತಿಮವಾದ ಒಂದು ಸುಖ ಲೋಕವಿದೆ. ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳಲು ಸಾಧನಾ ಮಾರ್ಗವೊಂದಿದೆ. ಆದರೆ ಭಗವಾನರು ಈ ನಮ್ಮ ಆಚಾರ್ಯರ ಸಿದ್ಧಾಂತದ ಬಗ್ಗೆ ಪ್ರಶ್ನೆ ಮರುಪ್ರಶ್ನೆ ಮಾಡಲಾಗಿ, ನಾವು ಶೂನ್ಯರೂ, ತುಚ್ಛರೂ ಮತ್ತು ಅಪರಾಧ ಮಾಡಿದವರೂ ಆಗಿ ಕಂಡುಬಂದಿತು. ಭಂತೆ, ಇದು ಹೇಗೆ? ಅಂತಿಮವಾದ ಒಂದು ಸುಖ ಲೋಕವಿದೆಯೇ? ಅಂತಿಮವಾದ ಸುಖ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳಲು ಸಾಧನಾ ಮಾರ್ಗವು ಇದೆಯೆ?
    </p>
    <p> 22. ಉದಾಯಿ, ಅಂತಿಮವಾದ ಒಂದು ಸುಖಲೋಕವು ಇದೆ. ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳಲು ಸಾಧನಾ ಮಾರ್ಗವು ಇದೆ.
    </p>
    <p> ಭಂತೆ, ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳುವ ಸಾಧನಾ ಮಾರ್ಗವು ಯಾವುದು?
    </p>
    <p> 23. ಉದಾಯಿ, ಇಲ್ಲಿ ಭಿಕ್ಖುವಾದವನು ಕಾಮವನ್ನು, ಅಕುಶಲ ಧಮ್ಮಗಳನ್ನು ದಾಟಿ ಸಮಾಧಿಯ ಮೊದಲ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ... ವಿತರ್ಕ ವಿಚಾರಗಳನ್ನು ಉಪಶಮನಗೊಳಿಸಿ ಸಮಾಧಿಯ ಎರಡನೇ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ... ಮೂರನೇ ಹಂತವನ್ನು... ಇದು ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳುವ ಸಾಧನಾ ಮಾರ್ಗ.
    </p>
    <p> ಭಂತೆ, ಅದು ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳುವ ಮಾರ್ಗವಲ್ಲ. ಆ ಹಂತದಲ್ಲಿ ಅಂತಿಮವಾದ ಸುಖದ ಲೋಕವನ್ನು ಆಗಲೇ ಸಾಕ್ಷಾತ್ಕರಿಸಿಕೊಂಡು ಆಗಿದೆ.
    </p>
    <p> ಉದಾಯಿ, ಆ ಹಂತದಲ್ಲಿ ಅಂತಿಮವಾದ ಸುಖದ ಲೋಕವನ್ನು ಇನ್ನೂ ಸಾಕ್ಷಾತ್ಕರಿಸಿಕೊಂಡಿಲ್ಲ; ಅದು ಅಂತಿಮವಾದ ಸುಖದ ಲೋಕವನ್ನು ಸಾಕ್ಷಾತ್ಕರಿಸಿಕೊಳ್ಳುವ ಕೇವಲ ಮಾರ್ಗ ಅಷ್ಟೆ.
    </p>
    <p> 24. ಹೀಗೆ ಹೇಳಿದ ಮೇಲೆ ಪರಿವ್ರಾಜಕ ಸಕುಲುದಾಯಿಯ ಸಭೆಯಲ್ಲಿ ಅಲ್ಲೋಲ-ಕಲ್ಲೋಲವಾಗಿ ಕೆಲವರು ಜೋರಾಗಿ ಗಲಾಟೆ ಮಾಡುತ್ತಾ ಹೀಗೆ ಹೇಳಿದರು: ನಮ್ಮ ಸ್ವಂತ ಆಚಾರ್ಯರ ಸಿದ್ಧಾಂತಗಳು ಮುಳುಗಿ ನಾವು ಮುಳುಗಿಹೋದೆವು! ನಮ್ಮ ಸ್ವಂತ ಆಚಾರ್ಯರ ಸಿದ್ಧಾಂತಗಳು ಮುಳುಗಿ ನಾವು ಮುಳುಗಿಹೋದೆವು23.
    </p>
    <p> ಆಗ ಪರಿವ್ರಾಜಕ ಸಕುಲುದಾಯಿಯು ಗದ್ದಲ ಮಾಡುತ್ತಿದ್ದ ಪರಿವ್ರಾಜಕರನ್ನು ಶಾಂತಗೊಳಿಸಿ ಭಗವಾನರಿಗೆ ಹೀಗೆ ಕೇಳಿದನು:
    </p>
    <p> 25. ಭಂತೆ, ಯಾವ ಹಂತದಲ್ಲಿ ಸಂಪೂರ್ಣವಾದ ಸುಖದ ಲೋಕವು ಸಾಕ್ಷಾತ್ಕಾರವಾಗುತ್ತದೆ?
    </p>
    <p> ಇಲ್ಲಿ, ಉದಾಯಿ, ಸುಖವನ್ನು ಮತ್ತು ದುಃಖವನ್ನು ತೊರೆಯುವುದರಿಂದ ಮತ್ತು ಆನಂದ ಮತ್ತು ವೇದನೆಗಳು ಈ ಹಿಂದೆಯೇ ಮಾಯವಾದುದರಿಂದ ಭಿಕ್ಖುವು ಸಮಾಧಿಯ ನಾಲ್ಕನೇ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಅಲ್ಲಿ ಸುಖವಾಗಲಿ, ದುಃಖವಾಗಲಿ ಇಲ್ಲ. ಮತ್ತು ಸಮಚಿತ್ತತೆಯಿಂದುದಯವಾದ ವಿಶುದ್ಧಿಚಿತ್ತವೂ ಇರುವುದಿಲ್ಲ. ಅವನು ಅಂತಿಮವಾದ ಸುಖ ಲೋಕದಲ್ಲಿ ಉದಯಿಸಿದ ದೇವತೆಗಳೊಡನೆ ವಾಸಿಸುತ್ತಾನೆ ಮತ್ತು ಅವರೊಡನೆ ಸಂಭಾಷಿಸುತ್ತಾನೆ24. ಈ ಹಂತದಲ್ಲಿ ಅಂತಿಮವಾದ ಸುಖದ ಲೋಕವು ಸಾಕ್ಷಾತ್ಕಾರವಾಯಿತು.
    </p>
    <p> 26. ಭಂತೆ, ಖಂಡಿತವಾಗಿಯೂ ಈ ರೀತಿಯ ಅಂತಿಮವಾದ ಸುಖದ ಲೋಕದ ಸಾಕ್ಷಾತ್ಕಾರಕ್ಕಾಗಿ ಭಿಕ್ಷುಗಳು ಭಗವಾನರ ಅಡಿಯಲ್ಲಿ ಪವಿತ್ರ ಬದುದನ್ನು ಸಾಗಿಸಲು ವಾಸಿಸುತ್ತಾರೆ.
    </p>
    <p> ಕೇವಲ ಅಂತಿಮ ಸುಖದ ಲೋಕದ ಪ್ರಾಪ್ತಿಗಾಗಿ ಭಿಕ್ಖುಗಳು ನನ್ನ ಅಡಿಯಲ್ಲಿ ಪವಿತ್ರ ಬದುಕನ್ನು ಸಾಗಿಸುವುದಿಲ್ಲ. ಉದಾಯಿ, ಇನ್ನೂ ಉತ್ತಮವಾದ ಮತ್ತು ಹೆಚ್ಚು ಉದಾತ್ತವಾದ ಧಮ್ಮಗಳಿವೆ (ಸ್ಥಿತಿಗಳು). ಅವುಗಳ ಸಾಕ್ಷಾತ್ಕಾರಕ್ಕಾಗಿ ಭಿಕ್ಖುಗಳು ನನ್ನ ಅಡಿಯಲ್ಲಿ ಪವಿತ್ರ ಬದುಕನ್ನು ಸಾಗಿಸಲು ವಾಸಿಸುತ್ತಾರೆ.
    </p>
    <p> ಭಂತೆ, ಯಾವ ಉತ್ತಮವಾದ ಮತ್ತು ಹೆಚ್ಚು ಉದಾತ್ತವಾದ ಆ ಸ್ಥಿತಿಗಳು ಪ್ರಾಪ್ತಿಗಾಗಿ ಭಿಕ್ಖುಗಳು ಭಗವಾನರ ಅಡಿಯಲ್ಲಿ ಪವಿತ್ರ ಬದುಕನ್ನು ನಡೆಸಲು ಇಚ್ಛಿಸುತ್ತಾರೆ?
    </p>
    <p> 27. ಇಲ್ಲಿ ಉದಾಯಿ, ತಥಾಗತನು ಅರಹತನಾಗಿ ಸಮ್ಮಾಸಂಬುದ್ಧನಾಗಿ ಕಾಣಿಸಿಕೊಳ್ಳುತ್ತಾನೆ... (ಸುತ್ತ 51 ಕಂಡಿಕೆ 12-19ರಲ್ಲಿರುವಂತೆ)... ಸಂದೇಹ ಚಿತ್ತವನ್ನು ಪರಿಶುದ್ಧಿಗೊಳಿಸುತ್ತಾನೆ.
    </p>
    <p> ಭಿಕ್ಖುವು ಈ ಐದು ತಡೆಗಳನ್ನು ತೊರೆದು ಆಂತರಿಕ ಅರಿವಿನಿಂದ ಮನಸ್ಸಿನ ದೌರ್ಬಲ್ಯಗಳನ್ನು ದುರ್ಬಲ ಮಾಡಿದವನಾಗಿ ಕಾಮವನ್ನು ದಾಟಿದವನಾಗಿ ಅಕುಶಲ ಧರ್ಮಗಳನ್ನು ದಾಟಿದವನಾಗಿ ಸವಿತರ್ಕನಾಗಿ ಸವಿಚಾರನಾಗಿ ಏಕಾಂತದಿಂದ ಹುಟ್ಟಿದ ಆನಂದ ಮತ್ತು ಸುಖದಿಂದ ಕೂಡಿದ ಸಮಾಧಿಯ ಮೊದಲ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ... ಉದಾಯಿ, ಇದು ಉತ್ತರೋತ್ತರವಾದ ಮತ್ತು ಭವ್ಯವಾದ ಸ್ಥಿತಿ. ಇವುಗಳ ಸಾಕ್ಷಾತ್ಕಾರಕ್ಕಾಗಿಯೇ ಭಿಕ್ಖುಗಳು ನನ್ನ ಬಳಿ ಪವಿತ್ರ ಜೀವನವನ್ನು ನಡೆಸುತ್ತಾರೆ.
    </p>
    <p> 28. ಪುನಃ, ವಿತರ್ಕ ವಿಚಾರಗಳನ್ನು ಉಪಶಮನಗೊಳಿಸಿ ಭಿಕ್ಖುವು ಸಮಾಧಿಯ ಎರಡನೇ ಹಂತವನ್ನು... ಮೂರನೇ ಹಂತವನ್ನು... ನಾಲ್ಕನೇ ಹಂತವನ್ನು ಸಾಧಿಸಿಕೊಂಡು ನೆಲೆಗೊಳ್ಳುತ್ತಾನೆ. ಇದು ಕೂಡ, ಉದಾಯಿ ಉತ್ತರೋತ್ತರವಾದ ಮತ್ತು ಭವ್ಯವಾದ ಸ್ಥಿತಿ. ಇವುಗಳ ಸಾಕ್ಷಾತ್ಕಾರಕ್ಕಾಗಿಯೇ ಭಿಕ್ಖುಗಳು ನನ್ನ ಬಳಿ ಪವಿತ್ರ ಜೀವನವನ್ನು ನಡೆಸುತ್ತಾರೆ.
    </p>
    <p> 29. ಅವನ ಸಮಾಹಿತವಾದ ಚಿತ್ತವು ಪರಿಶುದ್ಧವೂ ಉಜ್ವಲವೂ ನಿರ್ಮಲವೂ ದೋಷವಿಮುಕ್ತವೂ ಮೃದುವೂ ಕಾರ್ಯಯೋಗ್ಯವೂ, ಸ್ಥಿರವೂ, ಅಚಲವೂ ಆಗಿ ಹಿಂದಿನ ಜನ್ಮ ಸರಣಿಗಳ ಕಡೆ ಚಿತ್ತವನ್ನು ತಿರುಗಿಸುತ್ತಾನೆ. ಅವನು ತನ್ನ ಹಿಂದಿನ ಬಹು ಜನ್ಮಗಳನ್ನು ಅಂದರೆ ಒಂದು ಜನ್ಮವನ್ನು, ಎರಡು ಜನ್ಮಗಳನ್ನು... (ಸುತ್ತ 51/ಕಂಡಿಕೆ 24ರಲ್ಲಿದ್ದಂತೆ). ಹೀಗೆ ಸವಿವರವಾಗಿ ಉದ್ದೇಶಪೂರ್ವಕವಾಗಿ ಅನೇಕ ವಿಧವಾದ ಹಿಂದಿನ ಜನ್ಮಗಳನ್ನು ಸ್ಮರಿಸಿಕೊಳ್ಳುತ್ತಾನೆ. ಇದೂ ಕೂಡ, ಉದಾಯಿ, ಉತ್ತರೋತ್ತರವಾದ ಮತ್ತು ಭವ್ಯಸ್ಥಿತಿ. ಇದರ ಸಾಕ್ಷಾತ್ಕಾರಕ್ಕಾಗಿಯೇ ಭಿಕ್ಖುಗಳು ನನ್ನ ಬಳಿ ಪವಿತ್ರ ಜೀವನವನ್ನು ನಡೆಸುತ್ತಾರೆ.
    </p>
    <p> 30. ಅವನ ಸಮಾಹಿತ ಚಿತ್ತವು ಪರಿಶುದ್ಧವೂ ನಿರ್ಮಲವೂ ಉಜ್ವಲವೂ, ಎಲ್ಲ ದೋಷಗಳಿಂದ ವಿಮುಕ್ತವೂ, ಮೃದುವೂ, ಕಾಯಕಯೋಗ್ಯವೂ, ಸ್ಥಿರವೂ, ಅಚಲವೂ ಆಗಿ ಜೀವಿಗಳ ಸಾವು ಮತ್ತು ಮರುಹುಟ್ಟುಗಳತ್ತ ಚಿತ್ತವನ್ನು ಒಯ್ಯುತ್ತಾನೆ... (ಸುತ್ತ 51/ಕಂಡಿಕೆ 25ರಲ್ಲಿದ್ದಂತೆ)... ಹೀಗೆ ವಿಶುದ್ಧವಾದ ಮಾನವಾತೀತ ದಿವ್ಯ ಚಕ್ಷುವಿನಿಂದ ಜೀವಿಗಳು ಸಾಯುವುದನ್ನು ಮರುಹುಟ್ಟುವುದನ್ನು, ಹೀನವೂ ಉತ್ತಮವೂ, ಸುವರ್ಣ ದುರ್ವರ್ಣವೂ, ಸುಗತ ದುರ್ಗತವಾಗಿ ಹೇಗೆ ಕಮರ್ಾನುಸಾರ ಮುಂದುವರಿಯುತ್ತವೆ ಎಂಬುದನ್ನು ನೋಡುತ್ತಾನೆ.
    </p>
    <p> 31. ಅವನ ಸಮಾಹಿತ ಚಿತ್ತವು ಪರಿಶುದ್ಧವೂ ಉಜ್ವಲವೂ, ಎಲ್ಲ ದೋಷಗಳಿಂದ ವಿಮುಕ್ತವೂ, ಮೃದುವೂ ಕಾರ್ಯಯೋಗ್ಯವೂ, ಸ್ಥಿರವೂ, ಅಚಲವೂ ಆಗಿ ಆಸವಗಳ ಕ್ಷಯತದತ್ತ ತಿರುಗುತ್ತದೆ. ಅವನು ಅದರ ಯಥಾಭೂತ ಸ್ಥಿತಿಯನ್ನೂ ಅರಿಯುತ್ತಾನೆ: ಇದು ದುಃಖ... (ಸುತ್ತ 51/ಕಂಡಿಕೆ 26ರಲ್ಲಿದ್ದಂತೆ)... ಅವನು ಅದರ ಯಥಾಭೂತ ಸ್ಥಿತಿಯನ್ನು ಅರಿಯುತ್ತಾನೆ; ಇದು ಆಸವಗಳ ನಿರೋಧಕ್ಕೆ ಒಯ್ಯುವ ಮಾರ್ಗ.
    </p>
    <p> ಯಾವಾಗ ಅವನು ಹೀಗೆ ತಿಳಿಯುತ್ತಾನೊ ಮತ್ತು ನೋಡುತ್ತಾನೊ. ಆಗ ಅವನ ಚಿತ್ತವು ಕಾಮದಿಂದ ಬಿಡುಗಡೆಗೊಳ್ಳುತ್ತದೆ, ಜೀವಿಯಿಂದ ವಿಮುಕ್ತಿಗೊಳ್ಳುತ್ತದೆ. ಯಾವಾಗ ಅದು ವಿಮುಕ್ತಿಗೊಂಡಿತೊ ಅಲ್ಲಿ ಜ್ಞಾನವು ಹುಟ್ಟಿತು. ವಿಮುಕ್ತಿಗೊಂಡಿತು. ಅವನು ಅರಿಯುತ್ತಾನೆ: ಹುಟ್ಟು ನಾಶವಾಯಿತು, ಬ್ರಹ್ಮಚರ್ಯ ಜೀವನವನ್ನು ನಡೆಸಿಯಾಯಿತು. ಏನನ್ನು ಮಾಡಬೇಕೋ ಅದನ್ನು ಮಾಡಿಯಾಯಿತು, ಇನ್ನು ಯಾವುದೇ ಜೀವಿಯಾಗಿ ಬರುವುದಿಲ್ಲ. ಉದಾಯಿ, ಇದೂ ಕೂಡ ಉತ್ತರೋತ್ತರವಾದ ಮತ್ತು ಭವ್ಯಸ್ಥಿತಿ. ಇದರ ಸಾಕ್ಷಾತ್ಕಾರಕ್ಕಾಗಿಯೇ ಭಿಕ್ಖುಗಳು ನನ್ನ ಅಡಿಯಲ್ಲಿ ಪವಿತ್ರ ಜೀವನವನ್ನು ನಡೆಸುತ್ತಾರೆ.
    </p>
    <p> ಉದಾಯಿ, ಇವು ಉತ್ತರೋತ್ತರವಾದ ಮತ್ತು ಭವ್ಯಸ್ಥಿತಿಗಳು. ಇವುಗಳ ಸಾಕ್ಷಾತ್ಕಾರಕ್ಕಾಗಿಯೇ ಭಿಕ್ಖುಗಳು ನನ್ನ ಅಡಿಯಲ್ಲಿ ಪವಿತ್ರ ಜೀವನವನ್ನು ನಡೆಸುತ್ತಾರೆ.
    </p>
    <p> 32. ಹೀಗೆ ಹೇಳಿದಾಗ ಪರಿವ್ರಾಜಕ ಸಕುಲುದಾಯಿಯು ಭಗವಾನರಿಗೆ ಹೀಗೆ ಹೇಳಿದನು: ಅತ್ಯಂತ ಸುಂದರವಾಗಿ ಹೇಳಿದಿರಿ. ಆಚಾರ್ಯ ಗೌತಮರೆ, ಭಗವಾನರು ಧಮ್ಮವನ್ನು ಬಹಳ ವಿಧದಲ್ಲಿ ಸ್ಪಷ್ಟವಾಗಿ ಅಂದರೆ ಯಾವುದನ್ನು ಮಗುಚಲಾಗಿತ್ತೋ ಅದನ್ನು ಸರಿಯಾಗಿ ಹಿಡಿದಂತೆ, ಯಾವುದು ಮುಚ್ಚಿಹೋಗಿತ್ತೋ ಅದನ್ನು ತೆರೆದು ತೋರಿಸಿದಂತೆ, ಕಳೆದುಹೋದ ದಾರಿಯನ್ನು ಒಬ್ಬನಿಗೆ ತೋರಿಸಿಕೊಟ್ಟಂತೆ, ದೃಷ್ಟಿಯುಳ್ಳವರಿಗೆ ಕತ್ತಲಲ್ಲಿ ರೂಪವನ್ನು ತೋರಿಸಲು ದೀಪ ಹಿಡಿದಂತೆ ಸ್ಪಷ್ಟಪಡಿಸಿದ್ದಾರೆ. ನಾನು ಬುದ್ಧನಿಗೆ ಶರಣು ಹೋಗುತ್ತೇನೆ, ನಾನು ಧಮ್ಮಕ್ಕೆ ಶರಣು ಹೋಗುತ್ತೇನೆ ಮತ್ತು ಭಿಕ್ಖುಗಳ ಸಂಘಕ್ಕೆ ಶರಣು ಹೋಗುತ್ತೇನೆ. ಭಂತೆ, ನಾನು ಭಗವಾನರಿಂದ ಪಬ್ಬಜ್ಜವನ್ನು ತೆಗೆದುಕೊಳ್ಳುತ್ತೇನೆ, ಉಪಸಂಪದವನ್ನು ಪಡೆಯುತ್ತೇನೆ.
    </p>
    <p> 33. ಹೀಗೆ ಹೇಳಲು ಪರಿವ್ರಾಜಕ ಸಕುಲುದಾಯಿಯ ಸಭೆಯು ಅವನಿಗೆ ಹೀಗೆ ಹೇಳಿತು: ಆಚಾರ್ಯ ಉದಾಯಿಯವರೆ, ಸಮಣ ಗೌತಮರ ಅಡಿ ಬ್ರಹ್ಮಚರ್ಯದ (ಪವಿತ್ರ ಜೀವನ) ಬದುಕನ್ನು ಮಾಡಬೇಡಿ. ಆಚಾರ್ಯ ಉದಾಯಿಯವರೇ ಆಚಾರ್ಯರಾಗಿದ್ದು, ಈಗ ಇನ್ನೊಬ್ಬರಲ್ಲಿ ಶಿಷ್ಯರಾಗಿ ಬದುಕಬೇಡಿ. ಆಚಾರ್ಯ ಉದಾಯಿಯವರು ಹಾಗೆ ಮಾಡುವುದರಿಂದ ದೊಡ್ಡ ಉದಕ ಕುಂಭವು ಸಣ್ಣ ನೀರ ಹೂಜಿಯಾದಂತೆ. ಆಚಾರ್ಯ ಉದಾಯಿಯವರೆ, ಸಮಣ ಗೌತಮರ ಅಡಿ ಬ್ರಹ್ಮಚರ್ಯದ ಬದುಕನ್ನು ನಡೆಸಬೇಡಿ. ಆಚಾರ್ಯ ಉದಾಯಿ, ಇದುವರೆವಿಗೂ ಆಚಾರ್ಯರಾಗಿದ್ದು ಈಗ ಶಿಷ್ಯರಾಗಿ ಹೋಗಬೇಡಿ.
    </p>
    <p> ಹೀಗೆ ಪರಿವ್ರಾಜಕ ಸಕುಲುದಾಯಿಯ ಸಭೆ ಅವನನ್ನು ಭಗವಾನರ ಅಡಿ ಬ್ರಹ್ಮಚರ್ಯದ ಬದುಕನ್ನು ಮಾಡದಂತೆ ಅಡ್ಡಿಪಡಿಸಿತು25.
    </p>
    <h2>ಇಲ್ಲಿಗೆ ಚೂಳಸಕುಲುದಾಯಿ ಸುತ್ತ ಮುಗಿಯಿತು </h2>
    <footer>
      <p>First published in <cite class='book' translate='no'>Kannada Tipitaka Granthamale - Majjhima Nikāya</cite> (Bhagavan Buddha Theravada Buddhist University, <span class='publication-date'>2012</span>)</p>
      <p>Translated from the Pali by <span class='author'>Molakalmuru Srinivasamurthy</span>.</p>
      <p>ಅನುವಾದಕ: ಮೊಳಕಾಲ್ಕೂರು ಶ್ರೀನಿವಾಸಮೂರ್ತಿ</p>
      <p>ಪ್ರಧಾನ ಸಂಪಾದಕರು: ಪೂಜ್ಯ ಶ್ರೀ ಆಚಾರ್ಯ ಬುದ್ಧರಕ್ಖಿತ, ಅಭಿಧಜ ಅಗ್ಗಮಹಾ ಸದ್ಧಮ್ಮ ಜೋತಿಕ, ಡಿ.ಲಿಟ್</p>
      <address>ಪ್ರಕಾಶನ ವಿಭಾಗ<br>
        ಭಗವಾನ್ ಬುದ್ಧ ಪಾಳಿ ಮತ್ತು ಥೇರವಾದ ಬೌದ್ಧ ವಿಶ್ವವಿದ್ಯಾಲಯ<br>
        ಬುದ್ಧ ವಚನ ಟ್ರಸ್ಟ್<br>
        ಮಹಾ ಬೋಧಿ ಸೊಸೈಟಿ<br>
        14, ಕಾಳಿದಾಸ ಮಾರ್ಗ<br>
        ಗಾಂಧಿನಗರ, ಬೆಂಗಳೂರು-560 009<br>
        ದೂರವಾಣಿ : 080-22250684<br>
        ಫ್ಯಾಕ್ಸ್ : 080-22264438<br></address>
      <p>Email: books@mahabodhi.info</p>
      <p><a href='http://www.mahabodhi.info'>www.mahabodhi.info</a></p>
      <p>© ಬುದ್ಧ ವಚನ ಟ್ರಸ್ಟ್, ಮಹಾ ಬೋಧಿ ಸೊಸೈಟಿ ಮೇ 2012</p>
      <p>Permission to publish was kindly granted by Bhikkhu Ananda</p>
      <p>Digital files provided by Aneesh Bodh</p>
      <p>Prepared for SuttaCentral by <span class='editor'>Venugopal N.V.</span>.</p>
    </footer>
  </article>
</body>

</html>