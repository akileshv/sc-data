{
  "iti92:0.1": "Taip bylota 92 ",
  "iti92:0.2": "Trejetukų knyga ",
  "iti92:0.3": "Penktasis skyrius ",
  "iti92:0.4": "Viršutinių apdarų kraštas ",
  "iti92:1.1": "Aš girdėjau, kad taip tikrai bylojo Palaimintasis, taip bylojo <i lang='pi' translate='no'>Arahantas</i>: ",
  "iti92:2.1": "„Vienuoliai, net jei vienuolis pagriebė mano viršutinių apdarų kraštą ir eina paskui mane pėda į pėdą, ",
  "iti92:2.2": "tačiau jis yra gobšus, stipriai godi juslinių malonumų, turi piktanorišką mąstymą, blogus ketinimus, yra pamiršęs atidą, stokoja aiškaus supratimo, yra nesusitelkęs, klaidžiojančio proto, eilinių gebėjimų, ",
  "iti92:2.3": "tuomet jis yra tikrai toli nuo manęs ir aš toli nuo jo. ",
  "iti92:2.4": "Dėl kokios priežasties? ",
  "iti92:2.5": "Juk, vienuoliai, tas vienuolis nemato <i lang='pi' translate='no'>Dhammos</i>. ",
  "iti92:2.6": "Nematydamas <i lang='pi' translate='no'>Dhammos</i>, jis nemato manęs. ",
  "iti92:3.1": "„Vienuoliai, net jei vienuolis gyvena šimtą <i lang='pi' translate='no'>jodžianų</i> (apie 100 * 12 km) nuo manęs, ",
  "iti92:3.2": "tačiau jis nėra gobšus, negodi stipriai juslinių malonumų, turi geranorišką mąstymą, gerus ketinimus, yra įsteigęs atidą, pasižymi aiškiu supratimu, yra susitelkęs, sutelkto proto, sulaiko juslinius gebėjimus, ",
  "iti92:3.3": "tuomet jis yra tikrai arti manęs ir aš arti jo. ",
  "iti92:3.4": "Dėl kokios priežasties? ",
  "iti92:3.5": "Juk, vienuoliai, tas vienuolis mato <i lang='pi' translate='no'>Dhammą</i>. ",
  "iti92:3.6": "Matydamas <i lang='pi' translate='no'>Dhammą</i>, jis mato mane.” ",
  "iti92:3.7": "Apie tai Palaimintasis kalbėjo. ",
  "iti92:3.8": "Taip pasakyta apie tai: ",
  "iti92:4.1": "„Net jei sektų iš paskos, ",
  "iti92:4.2": "gobšus ir įkyrus, ",
  "iti92:4.3": "pažvelkit kaip toli yra ",
  "iti92:4.4": "neatvėsęs nuo atvėsusio, ",
  "iti92:4.5": "godus nuo neturinčio gobšumo, ",
  "iti92:4.6": "sekantis paskui savo užgaidas nuo nepajudinamojo! ",
  "iti92:5.1": "Kas tiesiogiai pažino <i lang='pi' translate='no'>Dhamm</i>ą, ",
  "iti92:5.2": "išminčius dėl <i lang='pi' translate='no'>Dhamm</i>os žinojimo, ",
  "iti92:5.3": "rimsta nepajudinamasis ",
  "iti92:5.4": "kaip gilus ežeras nepučiant vėjui. ",
  "iti92:6.1": "Pažvelkit kaip arti yra ",
  "iti92:6.2": "atvėsęs prie atvėsusio, ",
  "iti92:6.3": "neturintis gobšumo prie neturinčio gobšumo, ",
  "iti92:6.4": "nepajudinamasis prie nepajudinamojo!“ ",
  "iti92:7.1": "Apie tai taip pat Palaimintasis kalbėjo. Taip aš girdėjau. "
}