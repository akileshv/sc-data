{
  "sn45.8:0.1": "Pagal temą susijusių suttų rinkinys 45 ",
  "sn45.8:0.2": "1. Neišmanymas ",
  "sn45.8:0.3": "8. Nagrinėjimas ",
  "sn45.8:1.1": "<i lang='pi' translate='no'>Savatth</i>yje. ",
  "sn45.8:1.2": "„Vienuoliai, mokysiu jus taurinančio aštuonialypio kelio, išnagrinėsiu (jį). ",
  "sn45.8:1.3": "To klausykite, sutelkite visą dėmesį, aš kalbėsiu.” ",
  "sn45.8:1.4": "„Taip, Garbusis,” – atsakė Palaimintajam tie vienuoliai. ",
  "sn45.8:1.5": "Palaimintasis štai ką pasakė: ",
  "sn45.8:2.1": "„Ir koks, vienuoliai, yra taurinantis aštuonialypis kelias? ",
  "sn45.8:2.2": "Tai teisingas požiūris, teisingas ketinimas, teisinga kalba, teisingas veiksmas, teisingas pragyvenimo šaltinis, teisinga pastanga, teisinga atida ir teisinga sutelktis. ",
  "sn45.8:3.1": "Ir koks, vienuoliai, yra teisingas požiūris? ",
  "sn45.8:3.2": "Kančios žinojimas, kančios šaltinio žinojimas, kančios baigties žinojimas, kelio, vedančio į kančios baigtį, žinojimas – ",
  "sn45.8:3.3": "tai, vienuoliai, vadinama teisingu požiūriu. ",
  "sn45.8:4.1": "Ir koks, vienuoliai, yra teisingas ketinimas? ",
  "sn45.8:4.2": "Atsižadėjimo ketinimas, geranoriškumo ketinimas, nežalojimo ketinimas – ",
  "sn45.8:4.3": "tai, vienuoliai, vadinama teisingu ketinimu. ",
  "sn45.8:5.1": "Ir kokia, vienuoliai, yra teisinga kalba? ",
  "sn45.8:5.2": "Susilaikymas nuo melagystės, susilaikymas nuo kiršinančios kalbos, susilaikymas nuo šiurkščios kalbos, susilaikymas nuo tuščių plepalų – ",
  "sn45.8:5.3": "tai, vienuoliai, vadinama teisinga kalba. ",
  "sn45.8:6.1": "Ir koks, vienuoliai, yra teisingas veiksmas? ",
  "sn45.8:6.2": "Susilaikymas nuo žudymo, susilaikymas nuo vogimo, susilaikymas nuo neskaistumo – ",
  "sn45.8:6.3": "tai, vienuoliai, vadinama teisingu veiksmu. ",
  "sn45.8:7.1": "Ir koks, vienuoliai, yra teisingas pragyvenimo šaltinis? ",
  "sn45.8:7.2": "Štai, tauriųjų mokinys atsisakęs neteisingo pragyvenimo šaltinio, verčiasi teisingu pragyvenimo šaltiniu. ",
  "sn45.8:7.3": "Tai, vienuoliai, vadinama teisingu pragyvenimo šaltiniu. ",
  "sn45.8:8.1": "Ir kokia, vienuoliai, yra teisinga pastanga? ",
  "sn45.8:8.2": "Štai, vienuolis užsidega noru, deda pastangas, uoliai stengiasi, naudoja protą, siekia, kad neatsiradusios nelabos, nedoros būsenos neatsirastų; ",
  "sn45.8:8.3": "užsidega noru, deda pastangas, uoliai stengiasi, naudoja protą, siekia palikti atsiradusias nelabas, nedoras būsenas; ",
  "sn45.8:8.4": "užsidega noru, deda pastangas, uoliai stengiasi, naudoja protą, siekia, kad neatsiradusios doros būsenos atsirastų; ",
  "sn45.8:8.5": "užsidega noru, deda pastangas, uoliai stengiasi, naudoja protą, siekia atsiradusias doras būsenas įtvirtinti, padaryti neabejotinomis, dauginti, visiškai išlavinti ir ištobulinti. ",
  "sn45.8:8.6": "Tai, vienuoliai, vadinama teisinga pastanga. ",
  "sn45.8:9.1": "Ir kokia, vienuoliai, yra teisinga atida? ",
  "sn45.8:9.2": "Štai, vienuolis gyvena, stebėdamas kūną kaip kūną, būdamas uolus, su aiškiu supratimu, atidus, be godulio ir nepasitenkinimo pasauliu; ",
  "sn45.8:9.3": "gyvena stebėdamas jausmo tonus kaip jausmo tonus, būdamas uolus, su aiškiu supratimu, atidus, be godulio ir nepasitenkinimo pasauliu; ",
  "sn45.8:9.4": "gyvena stebėdamas protą kaip protą, būdamas uolus, su aiškiu supratimu, atidus, be godulio ir nepasitenkinimo pasauliu; ",
  "sn45.8:9.5": "gyvena stebėdamas mokymo principus kaip mokymo principus, būdamas uolus, su aiškiu supratimu, atidus, be godulio ir nepasitenkinimo pasauliu. ",
  "sn45.8:9.6": "Tai, vienuoliai, vadinama teisinga atida. ",
  "sn45.8:10.1": "Ir kokia, vienuoliai, yra teisinga sutelktis? ",
  "sn45.8:10.2": "Štai vienuoliai, vienuolis, atsiskyręs nuo juslinių malonumų, atsiskyręs nuo nedorų būsenų, pasiekia ir buvoja iš atsiskyrimo gimusioje ekstazėje ir palaimoje su (proto) kreipimu ir išlaikymu – pirmojoje džhanoje. ",
  "sn45.8:10.3": "Kai liaunasi (proto) kreipimas ir išlaikymas, būdamas su iš vidaus nurimusiu susitelkusiu protu, jis pasiekia ir buvoja iš sutelkties gimusioje ekstazėje ir palaimoje be (proto) kreipimo ir išlaikymo – antrojoje džhanoje. ",
  "sn45.8:10.4": "Ekstazei išblėsus, jis buvoja lygiažiūrus, atidus ir aiškiai suprantantis, jis visa esybe patiria palaimą. Jis pasiekia ir buvoja tame, ką taurieji nupasakoja taip: „Jis būna laimingas, lygiažiūrus ir atidus,” – trečiojoje džhanoje. ",
  "sn45.8:10.5": "Palikęs (vertinimą) malonu-nemalonu, peržengęs ankstesnius laimę ir nusiminimą, jis pasiekia ir buvoja su lygiažiūros išgryninta atida, be (vertinimo) malonu-nemalonu – ketvirtojoje džhanoje. ",
  "sn45.8:10.6": "Tai, vienuoliai, vadinama teisinga sutelktimi.“ "
}