{
  "dhp60:0.1": "LÜHIKESTE KOGU ",
  "dhp60:0.2": "DHAMMAVÄRSID ",
  "dhp60:0.3": "Lapsiku grupp ",
  "dhp60:1": "Öö on pikk ärkvelolijale, ",
  "dhp60:2": "joodžana on pikk väsinule, ",
  "dhp60:3": "sansaara on pikk lapsikule, ",
  "dhp60:4": "kes ei tea õiget dhammat. ",
  "dhp61:1": "Kui rändaja ei leia paremat ",
  "dhp61:2": "või endaga võrdset, ",
  "dhp61:3": "siis peaks ta kindlasti üksi rändama. ",
  "dhp61:4": "Lapsikuga ei saa olla sõprust. ",
  "dhp62:1": "„Mul on pojad, mul on varandus“, ",
  "dhp62:2": "muretseb lapsik. ",
  "dhp62:3": "Tõepoolest, ta pole endagi oma. ",
  "dhp62:4": "Kuis siis pojad? Kuis siis varandus? ",
  "dhp63:1": "Oma lapsikust teadev lapsik ",
  "dhp63:2": "on just nagu tark, ",
  "dhp63:3": "aga tarkusega uhkustavat lapsikut ",
  "dhp63:4": "võib tõepoolest lapsikuks nimetada. ",
  "dhp64:1": "Kui lapsik ka terve elu ",
  "dhp64:2": "targaga koos on, ",
  "dhp64:3": "ei mõista ta dhammat, ",
  "dhp64:4": "nagu ka lusikas supi maitset. ",
  "dhp65:1": "Kui arukas targaga ",
  "dhp65:2": "vaid hetke koos on, ",
  "dhp65:3": "mõistab ta dhammat kiiresti, ",
  "dhp65:4": "nagu ka keel supi maitset. ",
  "dhp66:1": "Lapsikud ja kehvaarulised ",
  "dhp66:2": "käituvad endaga mittesõbralikult, ",
  "dhp66:3": "tehes kurje tegusid, ",
  "dhp66:4": "millel on mõrud viljad. ",
  "dhp67:1": "See tegu, mille tegemist ",
  "dhp67:2": "palavalt kahetsetakse ",
  "dhp67:3": "ja mille vilju võetakse vastu pisarsilmil nuttes ",
  "dhp67:4": "pole hästi tehtud. ",
  "dhp68:1": "See tegu, mille tegemist ",
  "dhp68:2": "palavalt ei kahetseta ",
  "dhp68:3": "ja mille vilju võetakse vastu rõõmu ning heameelega, ",
  "dhp68:4": "on hästi tehtud. ",
  "dhp69:1": "„Mesi!“ mõtleb lapsik, ",
  "dhp69:2": "kuni kuri tegu pole küpsenud. ",
  "dhp69:3": "Kui kuri tegu on aga küpsenud, ",
  "dhp69:4": "siis langeb lapsik kannatusse. ",
  "dhp70:1": "Kuust kuusse võib lapsik ",
  "dhp70:2": "süüa toitu vaid rohulible otsa jagu ",
  "dhp70:3": "siiski pole ta väärt kuueteistkümnendikkugi ",
  "dhp70:4": "dhammat mõistnust. ",
  "dhp71:1": "Ei tõesti tehtud kuri tegu ",
  "dhp71:2": "koheselt vilja kanna, nagu piimgi ei hapne hetkega; ",
  "dhp71:3": "hõõgudes järgneb see lapsikule, ",
  "dhp71:4": "nagu tuhaga kaetud tuli. ",
  "dhp72:1": "Tõepoolest, ainult tuntusest ",
  "dhp72:2": "lapsikule kasu ei sünni; ",
  "dhp72:3": "see hävitab lapsikus puhtama poole ",
  "dhp72:4": "see hävitab lapsikus puhtama poole ",
  "dhp73:1": "Lapsikus võib areneda tahtmine ",
  "dhp73:2": "bhikkhude austuse ja lugupidamise, ",
  "dhp73:3": "eluruumide, ülemvõimu, ",
  "dhp73:4": "ning teiste hõimude austuse järele. ",
  "dhp74:1": "„Just mina tegin seda – mõelgu nii ",
  "dhp74:2": "mõlemad: majaomanikud kui maisehüljanud; ",
  "dhp74:3": "et mina tegin seda! ",
  "dhp74:4": "Sõltugu nende kohustused ja kohustuste puudumine ainult minu tahtest!“ ",
  "dhp74:5": "mõtleb lapsik, ",
  "dhp74:6": "ning tema igatsus ja uhkus kasvavad. ",
  "dhp75:1": "Tõepoolest, erinevad on saamise, ",
  "dhp75:2": "erinevad nibbaanasse viivad põhjused. ",
  "dhp75:3": "Sellest täielikult aru saanud ",
  "dhp75:4": "bhikkhut, Mõistnu õpilast, ",
  "dhp75:5": "ei rõõmusta austamine, ",
  "dhp75:6": "vaid erakluses harjutamine. ",
  "dhp75:7": "Viienda, lapsiku grupi (lõpp). "
}