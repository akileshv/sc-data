{
  "dhp320:0.1": "LÜHIKESTE KOGU ",
  "dhp320:0.2": "DHAMMAVÄRSID ",
  "dhp320:0.3": "Elevandi grupp ",
  "dhp320:1": "Nagu elevant talub lahingus ",
  "dhp320:2": "vibudest lastud nooli, ",
  "dhp320:3": "nii talun ka mina solvanguid. ",
  "dhp320:4": "Tõepoolest, paljud inimesed on halva kõlblusega. ",
  "dhp321:1": "Taltsutatud elevant juhitakse kogunemisele. ",
  "dhp321:2": "Taltsutatud elevandi selga tõstetakse kuningas. ",
  "dhp321:3": "Taltunu, kes talub solvanguid, ",
  "dhp321:4": "on inimeste seas parim. ",
  "dhp322:1": "Parimad muulad on taltsutatud, ",
  "dhp322:2": "nagu Sindh’i tõuhobused, ",
  "dhp322:3": "väiksemad elevandid ja suuremad elevandid, ",
  "dhp322:4": "kuid kõigist parim on iseenda taltsutanu. ",
  "dhp323:1": "Tõepoolest, mittetaltsutatud looma vankris ",
  "dhp323:2": "ei saa minna mindamatu suunas, ",
  "dhp323:3": "kuhu iseenda hästi taltsutanu ",
  "dhp323:4": "läheb taltsana ja taltununa. ",
  "dhp324:1": "Dhanapāla-nimelist elevanti ",
  "dhp324:2": "on innaajal raske ohjata. ",
  "dhp324:3": "Kinniseotuna ei söö elevant toitu, ",
  "dhp324:4": "sest unistab elevandimetsast. ",
  "dhp325:1": "Kes suurest söömisest on loid ja unine, ",
  "dhp325:2": "ning magades asemel ringi püherdab – ",
  "dhp325:3": "selline laisk on kui suureks söödetud siga, ",
  "dhp325:4": "kes ikka ja jälle naaseb üska. ",
  "dhp326:1": "Varem hulkus ja eksles see teadvus ",
  "dhp326:2": "seal kus tahtis, kus nauding, kus õnn. ",
  "dhp326:3": "Täna ma ohjan seda arukalt, ",
  "dhp326:4": "nagu dressuur konksuga elevandi juht (ohjeldab) indlevat elevanti. ",
  "dhp327:1": "Ära ole hooletu! ",
  "dhp327:2": "Valva oma teadvust! ",
  "dhp327:3": "Tõsta end välja halvalt teelt ",
  "dhp327:4": "nagu mutta vajunud elevant. ",
  "dhp328:1": "Kui leitakse tark kaaslane, ",
  "dhp328:2": "heas viibiv, arukas kaasrändaja, ",
  "dhp328:3": "on ületanud kõik ohud, ",
  "dhp328:4": "siis tuleks rännata temaga koos ülevas meeleolus ja tähelepanelikuna. ",
  "dhp329:1": "Kui ei leita tarka kaaslast, ",
  "dhp329:2": "suurepäraselt elavat, arukat kaasrändajat, ",
  "dhp329:3": "siis, nagu alistatud kuningriigist lahkunud kuningas, ",
  "dhp329:4": "rända üksi, nagu elevant elevandimetsas. ",
  "dhp330:1": "Parem on elada üksi, ",
  "dhp330:2": "lapsikust pole kaaslast. ",
  "dhp330:3": "Mine üksi, kurja tegemata, ",
  "dhp330:4": "väheste soovidega nagu elevant elevandimetsas. ",
  "dhp331:1": "Tähenduslikust sündinud kaaslane on õnn. ",
  "dhp331:2": "Rahulolu sellega mis on, on õnn. ",
  "dhp331:3": "Pälvimused elu lõppedes on õnn. ",
  "dhp331:4": "Kogu dukkha hülgamine on õnn. ",
  "dhp332:1": "Ema austamine siin maailmas on õnn, ",
  "dhp332:2": "nagu ka isa austamine on õnn. ",
  "dhp332:3": "Õnn on erakrändur siin maailmas, ",
  "dhp332:4": "nagu ka tõeline braahman on õnn. ",
  "dhp333:1": "Kõlbeline vananemine on õnn. ",
  "dhp333:2": "Kindel usk on õnn. ",
  "dhp333:3": "Tarkuse saavutamine on õnn. ",
  "dhp333:4": "Kurja mittetegemine on õnn. ",
  "dhp333:5": "Kahekümne kolmanda, elevandi grupi (lõpp). "
}