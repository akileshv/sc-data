{
  "dhp306:0.1": "LÜHIKESTE KOGU ",
  "dhp306:0.2": "DHAMMAVÄRSID ",
  "dhp306:0.3": "Niraja grupp ",
  "dhp306:1": "Mitteolnust kui olnust rääkija langeb nirajasse, ",
  "dhp306:2": "nagu ka see, kes olles teinud ütleb: „ei teinud“. ",
  "dhp306:3": "Pärast surma on nood mõlemad ",
  "dhp306:4": "madala teo teinud inimesed mujal olemasolus võrdsed. ",
  "dhp307:1": "Paljud kaelani kollases ",
  "dhp307:2": "on kurja dhammaga ja ohjamata. ",
  "dhp307:3": "Kurja tegevad kurjad – ",
  "dhp307:4": "need sünnivad nirajas. ",
  "dhp308:1": "Parem on halva kõlblusega ",
  "dhp308:2": "ohjamatul süüa raudkuuli, ",
  "dhp308:3": "kuuma kui tuleleeki, ",
  "dhp308:4": "kui süüa riigi almust. ",
  "dhp309:1": "Hooletu mees kogeb neid nelja ",
  "dhp309:2": "teise mehe naist taga ajades: ",
  "dhp309:3": "pälvimuste mittesaamine, mittenauditav ase, ",
  "dhp309:4": "kolmandaks süüdistamine ja neljandaks niraja. ",
  "dhp310:1": "Pälvimuste mittesaamine ja kurja suundumine; ",
  "dhp310:2": "hirmunud paari kiindumus on tühine. ",
  "dhp310:3": "Kuningas määrab neile ränga karistuse. ",
  "dhp310:4": "Sestap ärgu mees ajagu taga teise mehe naist. ",
  "dhp311:1": "Nagu valesti kitkudes ",
  "dhp311:2": "lõikab kusarohi kätte, ",
  "dhp311:3": "nii ka valesti elatud erakuelu ",
  "dhp311:4": "tirib niraja poole. ",
  "dhp312:1": "Igasugune lodev tegutsemine, ",
  "dhp312:2": "ebapuhas järgimine ja ",
  "dhp312:3": "kaheldav brahmalik käitumine – ",
  "dhp312:4": "ei need ole suure viljaga. ",
  "dhp313:1": "Tegemaks seda, mida peab tegema, ",
  "dhp313:2": "tuleb visalt pingutada. ",
  "dhp313:3": "Tõepoolest, lodev rändkerjus ",
  "dhp313:4": "keerutab vaid tolmu üles. ",
  "dhp314:1": "Mittetegemine on halva tegemisest parem, ",
  "dhp314:2": "sest hiljem kahetsetakse halva tegemist. ",
  "dhp314:3": "Kuid tegemisest parem on hea tegemine, ",
  "dhp314:4": "mille tegemist pärast ei kahetseta. ",
  "dhp315:1": "Nii nagu linna piire ",
  "dhp315:2": "kaitstakse seest ja väljast, ",
  "dhp315:3": "nõnda peaksite kaitsma iseennast. ",
  "dhp315:4": "Sa ära lase võimalusel mööduda! ",
  "dhp315:5": "Tõepoolest, võimaluse mööda lasknud ",
  "dhp315:6": "kurvastavad nirajasse sattudes. ",
  "dhp316:1": "Mittehäbiväärset häbenev ",
  "dhp316:2": "ja häbiväärset mittehäbenev – ",
  "dhp316:3": "selline valet vaadet järgiv olend ",
  "dhp316:4": "läheb halba uude sündi. ",
  "dhp317:1": "Mittehirmutavas hirmutavat nägev ",
  "dhp317:2": "ja hirmutavas mittehirmutavat nägev – ",
  "dhp317:3": "selline valet vaadet järgiv olend ",
  "dhp317:4": "läheb halba uude sündi. ",
  "dhp318:1": "Mitteeksimust eksimuseks pidav ",
  "dhp318:2": "ja eksimust mitteeksimusena nägev – ",
  "dhp318:3": "selline valet vaadet järgiv olend ",
  "dhp318:4": "läheb halba uude sündi. ",
  "dhp319:1": "Eksimust eksimusena teadev ",
  "dhp319:2": "ja mitteeksimust mitteeksimusena teadev – ",
  "dhp319:3": "selline õiget vaadet järgiv olend ",
  "dhp319:4": "läheb õnnelikku uude sündi. ",
  "dhp319:5": "Kahekümne teise, niraja grupi (lõpp). "
}