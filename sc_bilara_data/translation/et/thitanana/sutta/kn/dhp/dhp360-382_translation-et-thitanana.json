{
  "dhp360:0.1": "LÜHIKESTE KOGU ",
  "dhp360:0.2": "DHAMMAVÄRSID ",
  "dhp360:0.3": "Bhikkhu grupp ",
  "dhp360:1": "Silma ohjamine on hea. ",
  "dhp360:2": "Hea on kõrva ohjamine. ",
  "dhp360:3": "Nina ohjamine on hea. ",
  "dhp360:4": "Hea on keele ohjamine. ",
  "dhp361:1": "Keha ohjamine on hea. ",
  "dhp361:2": "Hea on kõne ohjamine. ",
  "dhp361:3": "Meele ohjamine on hea. ",
  "dhp361:4": "Hea on kõige ohjamine. ",
  "dhp361:5": "Kõike ohjav bhikkhu ",
  "dhp361:6": "vabaneb kogu dukkhast. ",
  "dhp362:1": "Kätt talitsev, jalga talitsev, ",
  "dhp362:2": "kõne talitsev, ülimalt talitsetud, ",
  "dhp362:3": "seesmiselt rõõmus ja rahus, ",
  "dhp362:4": "üksi rahulolev – teda nimetatakse bhikkhuks. ",
  "dhp363:1": "See bhikkhu kes talitseb suud, ",
  "dhp363:2": "räägib mõõdukalt, uhkuseta, ",
  "dhp363:3": "ja selgitab dhammat, ",
  "dhp363:4": "selle jutt on magus. ",
  "dhp364:1": "Dhammas rõõmustav, dhammale pühendunud, ",
  "dhp364:2": "dhamma üle mõtisklev ",
  "dhp364:3": "ja dhammat meelespidav bhikkhu ",
  "dhp364:4": "ei eemaldu õigest dhammast. ",
  "dhp365:1": "Elada tuleks saadut põlgamata ",
  "dhp365:2": "ja teisi mitte kadestades. ",
  "dhp365:3": "Teisi kadestav bhikkhu ",
  "dhp365:4": "ei saavuta keskendust. ",
  "dhp366:1": "Kui bhikkhu on ka vähe saanud, ",
  "dhp366:2": "kuid ei põlga saadut ära, ",
  "dhp366:3": "siis sellist, tõepoolest, ülistavad deevad, ",
  "dhp366:4": "seda, tüdimuseta, puhtuses elajat. ",
  "dhp367:1": "Ühelgi viisil nime ja vormiga ",
  "dhp367:2": "see, kes pole samastunud, ",
  "dhp367:3": "ega leina olematut, ",
  "dhp367:4": "teda, tõepoolest, nimetatakse bhikkhuks. ",
  "dhp368:1": "See, sõbralikkuses elav bhikkhu, ",
  "dhp368:2": "kes püsib Buddha õpetuses, ",
  "dhp368:3": "leiab rahu asupaiga ",
  "dhp368:4": "ning moodustiste rahunemise õnne. ",
  "dhp369:1": "Oo, bhikkhu, tühjenda see paat! ",
  "dhp369:2": "Tühjana liigud sa kiiresti. ",
  "dhp369:3": "Kire ja ka viha läbilõiganu ",
  "dhp369:4": "jõuab nibbaanasse. ",
  "dhp370:1": "Lõika läbi viis, ütle lahti viiest ",
  "dhp370:2": "ja arenda edasi viit. ",
  "dhp370:3": "Viis kiindumust ületanud bhikkhut ",
  "dhp370:4": "nimetatakse üleujutuse ületanuks. ",
  "dhp371:1": "Arenda džhaanat, bhikkhu! Ära ole hooletu! ",
  "dhp371:2": "Ära luba teadvusel naudingunööride rõõmu takerduda! ",
  "dhp371:3": "Ära tulikuuma raudkuuli hooletult alla neela! ",
  "dhp371:4": "Kui põled, ära hala – see ongi dukkha! ",
  "dhp372:1": "Pole džhaanat tarkuseta, ",
  "dhp372:2": "ega ole tarkust džhaanata. ",
  "dhp372:3": "Kel on džhaana ja ka tarkus, ",
  "dhp372:4": "see, tõepoolest, on nibbaana lähedal. ",
  "dhp373:1": "Tühja hütti sisenenud, ",
  "dhp373:2": "rahunenud teadvusega bhikkhu ",
  "dhp373:3": "leiab mitteinimliku rõõmu ",
  "dhp373:4": "ja näeb õige dhamma läbi. ",
  "dhp374:1": "Hetkest, mil täielikult mõistetakse ",
  "dhp374:2": "kogumike tekkimist ja lakkamist, ",
  "dhp374:3": "omandatakse rõõm ja rahulolu – ",
  "dhp374:4": "see on surmatuse mõistmine. ",
  "dhp375:1": "Targa bhikkhu ",
  "dhp375:2": "alguseks on need: ",
  "dhp375:3": "võimete valvamine, rahulolu, ",
  "dhp375:4": "vabanemisjuhis ja ohjamine. ",
  "dhp376:1": "Ühine hüveliste sõpradega, ",
  "dhp376:2": "puhta eluviisiga ja innukatega. ",
  "dhp376:3": "Edenda heatahtlikkust, ",
  "dhp376:4": "ning olgu sinu tegutsemine oskuslik – ",
  "dhp376:5": "sel moel, rahulolu külluses, ",
  "dhp376:6": "teed sa dukkhale lõpu! ",
  "dhp377:1": "Nagu jasmiinilt ",
  "dhp377:2": "langevad närtsinud õied, ",
  "dhp377:3": "nõnda ka kirg ja vihkamine ",
  "dhp377:4": "langevad bhikkhult. ",
  "dhp378:1": "Rahunenud keha ja rahunenud kõnega, ",
  "dhp378:2": "rahuliku, hästi keskendunud, ",
  "dhp378:3": "maise kasu hüljanud bhikkhut ",
  "dhp378:4": "nimetatakse rahunenuks. ",
  "dhp379:1": "Ise end manitse, ",
  "dhp379:2": "jälgi end ise! ",
  "dhp379:3": "Selline, ennast valvav ja tähelepanelik ",
  "dhp379:4": "bhikkhu viibib õnnes. ",
  "dhp380:1": "Sina, tõepoolest, oled enda kaitsja, ",
  "dhp380:2": "tõesti, kes muu olekski [sinu] kaitsja? ",
  "dhp380:3": "sina, tõepoolest, suunad ennast. ",
  "dhp380:4": "Seetõttu ohja iseennast, ",
  "dhp380:5": "nagu kaupmees ohjab hinnalist ratsut! ",
  "dhp381:1": "Rahulolu külluses bhikkhu, ",
  "dhp381:2": "puhastunud Buddha õpetuses, ",
  "dhp381:3": "jõuab rahu asupaika ",
  "dhp381:4": "ja saavutab moodustiste vaibumise õnne. ",
  "dhp382:1": "Tõepoolest, see noor bhikkhu, ",
  "dhp382:2": "kes teostab Buddha õpetust, ",
  "dhp382:3": "see valgustab seda maailma, ",
  "dhp382:4": "nagu pilvist vabanenud kuu. ",
  "dhp382:5": "Kahekümne viienda, bhikkhu grupi (lõpp). "
}