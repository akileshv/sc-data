{
  "dhp179:0.1": "LÜHIKESTE KOGU ",
  "dhp179:0.2": "DHAMMAVÄRSID ",
  "dhp179:0.3": "Buddha grupp ",
  "dhp179:1": "Kelle võit pole kaotatav, ",
  "dhp179:2": "selle võidetut ei ohusta miski siin maailmas. ",
  "dhp179:3": "Kuidas olekski võimalik hävitada sellist mõistnut, ",
  "dhp179:4": "kes viibib lõputu pärusmaa jäljetus vallas? ",
  "dhp180:1": "Kelles pole kiindumuste võrku ",
  "dhp180:2": "ega iha, seda ei vii miski kaasa. ",
  "dhp180:3": "Kuidas olekski võimalik hävitada sellist mõistnut, ",
  "dhp180:4": "kes viibib lõputu pärusmaa jäljetus vallas? ",
  "dhp181:1": "Neid, džhaanas kinnistunud taiplikke, ",
  "dhp181:2": "ilmalikust loobunuid, täielikult rahunenuid ja rõõmsaid – ",
  "dhp181:3": "neid kadestavad deevadki, ",
  "dhp181:4": "äielikult mõistnuid, täielikult teadlikke. ",
  "dhp182:1": "Raske inimeseks saada, ",
  "dhp182:2": "raske sureliku elu; ",
  "dhp182:3": "raske õiget dhammat kuulda, ",
  "dhp182:4": "raske buddhaks saada. ",
  "dhp183:1": "Kõiksugu kurja mittetegemine, ",
  "dhp183:2": "oskusliku omandamine, ",
  "dhp183:3": "oma teadvuse puhastamine – ",
  "dhp183:4": "see on buddhade õpetus. ",
  "dhp184:1": "Kannatlikkus ja andestamine on ülim askees; ",
  "dhp184:2": "vaibumine on ülim – ütlevad buddhad. ",
  "dhp184:3": "Tõepoolest, ei maisehüljanu teisi kahjusta, ",
  "dhp184:4": "ei erakrändur ole teistega vaenulik. ",
  "dhp185:1": "Mittesüüdistamine, mittekahjustamine ",
  "dhp185:2": "ja vabanemisjuhiste kohane eneseohjamine, ",
  "dhp185:3": "mõõdukus söömises ja erakluses elamine, ",
  "dhp185:4": "ja erakluses elamine, ",
  "dhp185:5": "kõrgema teadvuse taotlemine – ",
  "dhp185:6": "see on buddhade õpetus. ",
  "dhp186:1": "Isegi müntide sajus ei ",
  "dhp186:2": "leia naudingud rahu. ",
  "dhp186:3": "Nauding on vähese rahuloluga dukkha – ",
  "dhp186:4": "tark teab seda. ",
  "dhp187:1": "Ka taevalikud naudingud ",
  "dhp187:2": "ei köida teda. ",
  "dhp187:3": "Vaid iha hävimisel on rõõmus ",
  "dhp187:4": "Õigestimõistnu järgija. ",
  "dhp188:1": "Tõesti, paljud inimesed otsivad ",
  "dhp188:2": "hirmust aetuna varjupaika ",
  "dhp188:3": "mägedes, metsades, ",
  "dhp188:4": "hiites, puudes ja pühakodades. ",
  "dhp189:1": "Tõepoolest, need varjupaigad pole turvalised, ",
  "dhp189:2": "need varjupaigad pole ülimad, ",
  "dhp189:3": "need pole varjupaigad, ",
  "dhp189:4": "mis vabastaks kogu dukkhast. ",
  "dhp190:1": "Kes aga Buddha, dhamma ja ",
  "dhp190:2": "sangha kaitse alla on läinud, ",
  "dhp190:3": "see näeb nelja arija tõde ",
  "dhp190:4": "õige tarkusega: ",
  "dhp191:1": "dukkha, dukkha tekkimine, ",
  "dhp191:2": "dukkha ületamine, ",
  "dhp191:3": "ja arija kaheksaosaline tee ",
  "dhp191:4": "dukkha rahunemiseks. ",
  "dhp192:1": "Tõepoolest, see varjupaik on turvaline, ",
  "dhp192:2": "see varjupaik on ülim, ",
  "dhp192:3": "see varjupaik viib ",
  "dhp192:4": "kogu dukkhast vabanemiseni. ",
  "dhp193:1": "Õilis mees on haruldane, ",
  "dhp193:2": "ta ei sünni igas kohas. ",
  "dhp193:3": "Kus aga niisugune tark sünnib, ",
  "dhp193:4": "seal hõimu õnn õitseb. ",
  "dhp194:1": "Mõistnu ilmnemine on õnn ",
  "dhp194:2": "õige dhamma õpetamine on õnn ",
  "dhp194:3": "üksmeelne sangha on õnn ",
  "dhp194:4": "üksmeelne askees on õnn ",
  "dhp195:1": "Kes austab austuse väärilisi, ",
  "dhp195:2": "mõistnuid ja ka nende õpilasi, ",
  "dhp195:3": "kes on tõkked ületanud ",
  "dhp195:4": "ning võitnud leina ja kurbuse, ",
  "dhp196:1": "kes austab selliseid, ",
  "dhp196:2": "(kire tule) kustutanud kartmatuid, ",
  "dhp196:3": "selle pälvimusi pole võimalik loendada ",
  "dhp196:4": "ei nii- ega naapidi. ",
  "dhp196:5": "Neljateistkümnenda, Buddha grupi (lõpp). ",
  "dhp196:6": "Esimene ettelugemise tsükkel. "
}