{
  "dhp334:0.1": "LÜHIKESTE KOGU ",
  "dhp334:0.2": "DHAMMAVÄRSID ",
  "dhp334:0.3": "Iha grupp ",
  "dhp334:1": "Hooletu käitumisega inimese ihad ",
  "dhp334:2": "kasvavad nagu ronitaime väädid. ",
  "dhp334:3": "Ta hüppab ühest elust teise ",
  "dhp334:4": "nagu vilju ihalev ahv metsas. ",
  "dhp335:1": "See, kelle siin maailmas ",
  "dhp335:2": "vallutavad madalad ihad ja kiindumus, ",
  "dhp335:3": "selle lein kasvab ",
  "dhp335:4": "nagu biiranarohi pärast vihma. ",
  "dhp336:1": "Kuid see, kes võidab siin maailmas raskelt ",
  "dhp336:2": "ületatava, madala iha, ",
  "dhp336:3": "sellelt langeb kurbus ",
  "dhp336:4": "kui veetilk lootose lehelt. ",
  "dhp337:1": "Ma ütlen teile: Olge te õnnelikud, ",
  "dhp337:2": "kes te siia olete kogunenud! ",
  "dhp337:3": "Kaevake välja ihajuur ",
  "dhp337:4": "nagu usiira (juure) saamiseks (kaevatakse välja) biirana rohi. ",
  "dhp337:5": "Ärgu Surm teid ikka ja jälle hävitagu ",
  "dhp337:6": "nii nagu üleujutus (hävitab) ikka ja jälle pilliroo. ",
  "dhp338:1": "Nii nagu ka vigastamata, tugevalt juurelt ",
  "dhp338:2": "mahalõigatud puu kasvab uuesti, ",
  "dhp338:3": "nõnda tekib ikka ja jälle dukkha ",
  "dhp338:4": "kuni iha kalduvus pole hävitatud. ",
  "dhp339:1": "Kelles voogavad võimsalt ",
  "dhp339:2": "36 meelepärast voogu, ",
  "dhp339:3": "teda kannab kirel põhinev ",
  "dhp339:4": "mõtlemine vale vaate poole. ",
  "dhp340:1": "Vood voogavad kõikjal. ",
  "dhp340:2": "Väädid väänlevad kindlalt ülespoole. ",
  "dhp340:3": "Olles näinud iha väädi võsu, ",
  "dhp340:4": "lõika tarkusega selle juur läbi. ",
  "dhp341:1": "Iha ja heameel ",
  "dhp341:2": "on voogamas olendeis. ",
  "dhp341:3": "Need, naudinguisse kiindunud, ",
  "dhp341:4": "need lähevad tõepoolest uude sündi ja vanadusse. ",
  "dhp342:1": "Iha austav inimsugu ",
  "dhp342:2": "rabeleb nagu püünises jänes. ",
  "dhp342:3": "Kümne köidikuga kammitsetud olendid ",
  "dhp342:4": "naasevad pikka aega, ikka ja jälle dukkhasse. ",
  "dhp343:1": "Iha austav inimsugu ",
  "dhp343:2": "rabeleb nagu püünises jänes. ",
  "dhp343:3": "Sestap peaks iha eemaldama ",
  "dhp343:4": "see, kes soovib enesele kiretust. ",
  "dhp344:0": "",
  "dhp344:1": "See, kes (soovide) rägastikust on läinud metsa erakuks vabanemaks ",
  "dhp344:2": "soovide rägastikust, jookseb uuesti soovide rägastikku – ",
  "dhp344:3": "tule, vaata seda inimest: ",
  "dhp344:4": "ta on kammitsaist vabanemas, ent jookseb (tagasi kammitsaisse)! ",
  "dhp345:0": "",
  "dhp345:1": "Ei need rauast, puidust ega babbadža ",
  "dhp345:2": "rohust valmistatud kammitsad ole tugevad, kuulutavad targad; ",
  "dhp345:3": "küll aga kiindumine kalliskividesse ja ehetesse, ",
  "dhp345:4": "igatsus poegade ja naiste järele. ",
  "dhp346:1": "Need on tugevad kammitsad, kuulutavad targad, ",
  "dhp346:2": "mis tunduvad lõtvadena, kuid viivad langusesse; neist on raske vabaneda. ",
  "dhp346:3": "Sellised kammitsad läbi lõiganud rändavad ringi ",
  "dhp346:4": "soovideta, naudinguõnnest loobununa. ",
  "dhp347:1": "See, keda erutab kirg, langeb voogu ",
  "dhp347:2": "nagu ämblik enda kootud võrku. ",
  "dhp347:3": "Aga selle läbilõiganud targad kulgevad ",
  "dhp347:4": "kiindumuseta, kogu dukkhast loobununa. ",
  "dhp348:1": "Vabane minevikust, vabane tulevikust, ",
  "dhp348:2": "vabane olevikust, mine olemasolu vastaskaldale. ",
  "dhp348:3": "Kõigest vabanenud meel ",
  "dhp348:4": "ei naase enam uude sündi ega vanadusse. ",
  "dhp349:1": "Segaste mõtetega inimese ",
  "dhp349:2": "tugev kirg vaadata meeldivat ",
  "dhp349:3": "kasvatab iha ainult suuremaks —",
  "dhp349:4": "see, tõepoolest, teeb kammitsad tugevaks. ",
  "dhp350:1": "Aga see, kes pühendub mõtete rahunemisele, ",
  "dhp350:2": "arendab ilutustaju ja on alati tähelepanelik, ",
  "dhp350:3": "see, tõepoolest, teeb ihale lõpu, ",
  "dhp350:4": "see lõikab läbi Surma köidikud. ",
  "dhp351:1": "Täiuse saavutanud kartmatu, ",
  "dhp351:2": "ihatusse ja rüvetusse läinu, ",
  "dhp351:3": "olemasolunoole aukudeta – ",
  "dhp351:4": "tema on viimases moodustumises. ",
  "dhp352:1": "Ihatut, kiindumusteta, ",
  "dhp352:2": "sõna tähenduse teadjat ",
  "dhp352:3": "ja sõnade järgnevuse teadjat, ",
  "dhp352:4": "teda, tõepoolest, ",
  "dhp352:5": "nimetatakse viimase kehastumisega ",
  "dhp352:6": "suureks targaks ja suureks inimeseks. ",
  "dhp353:1": "Kõikületanu, kõiketeadja olen, ",
  "dhp353:2": "kõikidest dhammadest määrdumatu, ",
  "dhp353:3": "kõigest loobunu, iha hävitanu, vabanenu, ",
  "dhp353:4": "ise ülimad teadmised saavutanud – ",
  "dhp354:0": "keda peaksin nimetama oma õpetajaks? ",
  "dhp354:1": "Dhamma kink ületab kõik kingid, ",
  "dhp354:2": "dhamma maitse ületab kõik maitsed, ",
  "dhp354:3": "dhamma rõõm ületab kõik rõõmud, ",
  "dhp354:4": "iha lakkamine ületab kõik kannatused. ",
  "dhp355:1": "Rikkus hukutab arutu, ",
  "dhp355:2": "mitte aga vastaskaldale püüdleja. ",
  "dhp355:3": "Omandiihas arutu ",
  "dhp355:4": "kahjustab nii teisi kui ennast. ",
  "dhp356:1": "Umbrohi rikub põllumaa, ",
  "dhp356:2": "kirg rikub selle inimsoo. ",
  "dhp356:3": "Seepärast, tõepoolest, kiretule annetamine ",
  "dhp356:4": "toob suure vilja. ",
  "dhp357:1": "Umbrohi rikub põllumaa, ",
  "dhp357:2": "viha rikub selle inimsoo. ",
  "dhp357:3": "Seepärast, tõepoolest, vihatule annetamine ",
  "dhp357:4": "toob suure vilja. ",
  "dhp358:1": "Umbrohi rikub põllumaa, ",
  "dhp358:2": "pettekujutlus rikub selle inimsoo. ",
  "dhp358:3": "Seepärast, tõepoolest, pettekujutlusetule ",
  "dhp358:4": "annetamine toob suure vilja. ",
  "dhp359:1": "Umbrohi rikub põllumaa, ",
  "dhp359:2": "iha rikub selle inimsoo. ",
  "dhp359:3": "Seepärast, tõepoolest, ihatule annetamine ",
  "dhp359:4": "toob suure vilja. ",
  "dhp359:5": "Kahekümne neljanda, iha grupi (lõpp). "
}