{
  "dhp383:0.1": "LÜHIKESTE KOGU ",
  "dhp383:0.2": "DHAMMAVÄRSID ",
  "dhp383:0.3": "Braahmani grupp ",
  "dhp383:1": "Lõika läbi voog, püüdle! ",
  "dhp383:2": "Eemaldu naudinguist, braahman! ",
  "dhp383:3": "Moodustiste hävinemist mõistes ",
  "dhp383:4": "mõistad mittetekkinut, braahman! ",
  "dhp384:1": "Kui kahe dhamma abil ",
  "dhp384:2": "on braahman vastaskaldale jõudnud, ",
  "dhp384:3": "siis kõik köidikud ",
  "dhp384:4": "sel teadjal hääbuvad. ",
  "dhp385:1": "Seda, kelle jaoks ei leidu vastaskallast, ",
  "dhp385:2": "siinpoolset kallast ega teispoolset kallast, ",
  "dhp385:3": "seda, kartmatut ja sõltumatut – ",
  "dhp385:4": "teda nimetan ma braahmaniks. ",
  "dhp386:1": "Džhaai, kes istub plekituna, ",
  "dhp386:2": "teinud, mida tuleb teha, tulvadeta, ",
  "dhp386:3": "kõrgeima eesmärgi saavutanud – ",
  "dhp386:4": "teda nimetan ma braahmaniks. ",
  "dhp387:1": "Päike särab päeval, ",
  "dhp387:2": "kuu hiilgab öösel, ",
  "dhp387:3": "khattiya sõdalane särab turvises, ",
  "dhp387:4": "braahman särab džhaanades. ",
  "dhp387:5": "Mõistnu aga särab kirkalt kogu aeg, ",
  "dhp387:6": "nii päeval kui öösel. ",
  "dhp388:1": "Kurjast eemaldunut nimetatakse braahmaniks ",
  "dhp388:2": "ja rahus elajat erakränduriks. ",
  "dhp388:3": "Maise ja mustuse endalt hüljanut ",
  "dhp388:4": "nimetatakse maisehüljanuks. ",
  "dhp389:1": "Ei braahmanit lööda, ",
  "dhp389:2": "ei braahman viha vallanda. ",
  "dhp389:3": "Häbi braahmani ründajale! ",
  "dhp389:4": "Suurem häbi sellele braahmanile, kes viha vallandab! ",
  "dhp390:1": "Ei braahmanile ole miski parem, ",
  "dhp390:2": "kui pöörata meel kalliks peetavast eemale. ",
  "dhp390:3": "Kuivõrd meel pöördub vägivallast, ",
  "dhp390:4": "niivõrd vaibub ka dukkha. ",
  "dhp391:1": "Kes keha, kõne, ",
  "dhp391:2": "ega meelega valesti ei käitu, ",
  "dhp391:3": "ning ohjab neid kolme – ",
  "dhp391:4": "teda nimetan ma braahmaniks. ",
  "dhp392:1": "Kellelt oled õppinud dhammat, ",
  "dhp392:2": "mida Õigestimõistnu õpetas, ",
  "dhp392:3": "seda austa tänulikult ",
  "dhp392:4": "nagu braahman austab ohvrituld. ",
  "dhp393:1": "Ei pulstunud juuksed, ei põlvnemine, ",
  "dhp393:2": "ega sünnipära tee braahmaniks. ",
  "dhp393:3": "Kelles on tõde ja ka dhamma, ",
  "dhp393:4": "see on puhas, see on braahman. ",
  "dhp394:1": "Milleks sulle pulstunud juuksed, kehvaaruline? ",
  "dhp394:2": "Milleks sulle antiloobi nahast riided? ",
  "dhp394:3": "Sinu sees on plekkide tihnik, ",
  "dhp394:4": "sa puudutad vaid välist. ",
  "dhp395:1": "Olend, kes kannab tolmuhunnikust korjatud räbalaid, ",
  "dhp395:2": "on nii kõhn, et naha alt paistavad välja sooned ",
  "dhp395:3": "ja kes üksi metsas džhaanasid harjutab – ",
  "dhp395:4": "teda nimetan ma braahmaniks. ",
  "dhp396:1": "Kuid ma ei nimeta kedagi braahmaniks üsast ",
  "dhp396:2": "sündimise ega emast pärinemise põhjal. ",
  "dhp396:3": "Teda tuleks nimetada aulikuks, ",
  "dhp396:4": "kel on omand. ",
  "dhp396:5": "kes on aga omandita ja kiindumusteta – ",
  "dhp396:6": "teda nimetan ma braahmaniks! ",
  "dhp397:1": "Kes on kõik köidikud läbi lõiganud, ",
  "dhp397:2": "see, tõepoolest, ei muretse. ",
  "dhp397:3": "Kes on kõik kiindumused ületanud ja ",
  "dhp397:4": "eemaldunud – teda nimetan ma braahmaniks. ",
  "dhp398:1": "Kes on läbi lõiganud kütked ja sidemed, ",
  "dhp398:2": "koos rakmete ning ohelikega, ",
  "dhp398:3": "teda, takistused eemaldanud mõistnut – ",
  "dhp398:4": "teda nimetan ma braahmaniks. ",
  "dhp399:1": "See, kes solvamist, löömist ja vangistamist ",
  "dhp399:2": "talub raskuseta ",
  "dhp399:3": "ning kelle jõustavaks väeks on kannatlikkuse jõud – ",
  "dhp399:4": "teda nimetan ma braahmaniks. ",
  "dhp400:1": "Vihatut, pühendunut, ",
  "dhp400:2": "kõlbelist, kõrkuseta, ",
  "dhp400:3": "taltunut, viimast korda kehastunut – ",
  "dhp400:4": "teda nimetan ma braahmaniks. ",
  "dhp401:1": "Seda, kes ei nakku naudingute külge ",
  "dhp401:2": "nagu vesi ei nakku lootoslehe ",
  "dhp401:3": "ja sinepiseeme nõelatera külge – ",
  "dhp401:4": "teda nimetan ma braahmaniks. ",
  "dhp402:1": "Dukkha mõistmise läbi, ",
  "dhp402:2": "siin olemasolus mina hävitanut, ",
  "dhp402:3": "koorma maha pannut ja eraldunut – ",
  "dhp402:4": "teda nimetan ma braahmaniks. ",
  "dhp403:1": "Sügava tarkusega arukat, ",
  "dhp403:2": "tee ja mittetee tundjat, ",
  "dhp403:3": "kõrgeima eesmärgi saavutanut – ",
  "dhp403:4": "teda nimetan ma braahmaniks. ",
  "dhp404:1": "Majaperemeestega mitteseotud, ",
  "dhp404:2": "ega ka kodututega, ",
  "dhp404:3": "kindla elukohata, väheste soovidega rändurit – ",
  "dhp404:4": "teda nimetan ma braahmaniks. ",
  "dhp405:1": "Elusolendite karistamise malaka maha pannud, ",
  "dhp405:2": "olgu nood kas värisevad või kindlad; ",
  "dhp405:3": "kes ei tapa ega põhjusta tapmist – ",
  "dhp405:4": "teda nimetan ma braahmaniks. ",
  "dhp406:1": "Vaenutu kes vaenajaid, ",
  "dhp406:2": "malaka tõstmisest loobunud, ",
  "dhp406:3": "kiindumatu kesk kiindunuid – ",
  "dhp406:4": "teda nimetan ma braahmaniks. ",
  "dhp407:1": "Kellelt kirg ja viha ning ",
  "dhp407:2": "uhkus ja silmakirjalikkus on langenud ",
  "dhp407:3": "nagu sinepiseeme nõelateralt – ",
  "dhp407:4": "teda nimetan ma braahmaniks. ",
  "dhp408:1": "Kes räägib karmuseta juhendavaid ja ",
  "dhp408:2": "tõeseid sõnu, ",
  "dhp408:3": "mis ei solva kedagi – ",
  "dhp408:4": "teda nimetan ma braahmaniks. ",
  "dhp409:1": "Olgu ta pikk või lühike, ",
  "dhp409:2": "väike või suur, ilus või iluta; ",
  "dhp409:3": "kes siin maailmas ei võta mitteantut – ",
  "dhp409:4": "teda nimetan ma braahmaniks. ",
  "dhp410:1": "Kelles ei leidu igatsust ",
  "dhp410:2": "selle ega teiste maailmade järele, ",
  "dhp410:3": "kes on igatsuseta, kõigest sõltumatu – ",
  "dhp410:4": "teda nimetan ma braahmaniks. ",
  "dhp411:1": "Seda, kes on igatsuseta, ",
  "dhp411:2": "teadmiste läbi vabanenud kahtlusest, ",
  "dhp411:3": "surmatuse saavutusse sukeldunu – ",
  "dhp411:4": "teda nimetan ma braahmaniks. ",
  "dhp412:1": "Seda, siin maailmas nii pälvimuse kui ka kurjuse ",
  "dhp412:2": "mõlemad sidemed ületanut, ",
  "dhp412:3": "seda, leinatut, mustusetut ja puhastunut – ",
  "dhp412:4": "teda nimetan ma braahmaniks. ",
  "dhp413:1": "Nagu plekitu, puhas kuu, ",
  "dhp413:2": "särav ja selge, ",
  "dhp413:3": "olemasolurõõmust täielikult eemaldunu – ",
  "dhp413:4": "teda nimetan ma braahmaniks. ",
  "dhp414:1": "Seda, kes selle ohtliku, halva paiga, sansaara ",
  "dhp414:2": "pettekujutluse on ületanud, ",
  "dhp414:3": "läinud üle vastaskaldale, ",
  "dhp414:4": "seda, häirimatut ja kahtlusteta džhaait, ",
  "dhp414:5": "klammerdumatut ning vaibunut – ",
  "dhp414:6": "teda nimetan ma braahmaniks. ",
  "dhp415:1": "Seda, siin maailmas naudingutest loobunut, ",
  "dhp415:2": "kodutut rändkerjust, ",
  "dhp415:3": "olemasolunaudingu hävitanut – ",
  "dhp415:4": "teda nimetan ma braahmaniks. ",
  "dhp416:1": "Seda, siin maailmas ihast loobunut ",
  "dhp416:2": "kodutut rändkerjust, ",
  "dhp416:3": "olemasoluiha hävitanut – ",
  "dhp416:4": "teda nimetan ma braahmaniks. ",
  "dhp416:5.1": "Seda, siin maailmas ihast loobunut ",
  "dhp416:6": "kodutut rändkerjust, ",
  "dhp416:7": "olemasoluiha hävitanut – ",
  "dhp416:8": "teda nimetan ma braahmaniks. ",
  "dhp417:0": "",
  "dhp417:1": "Inimestega seotust lahtiöelnut, ",
  "dhp417:2": "taevalikuga seotust pääsenut, ",
  "dhp417:3": "kõikidest seotustest lahtiseotut – ",
  "dhp417:4": "teda nimetan ma braahmaniks. ",
  "dhp418:1": "Meeldivast ja ebameeldivast loobunut, ",
  "dhp418:2": "kire tulest jahtunut, kiindumusteta, ",
  "dhp418:3": "kõik maailmad ületanud kangelast – ",
  "dhp418:4": "teda nimetan ma braahmaniks. ",
  "dhp419:1": "Seda, kes teab olendite surmast ",
  "dhp419:2": "ja sünnist kõike, ",
  "dhp419:3": "seda, kiindumuseta, hästiläinud mõistnut – ",
  "dhp419:4": "teda nimetan ma braahmaniks. ",
  "dhp420:1": "Seda, kelle minemist ei tea ",
  "dhp420:2": "deevad, gandhabbad ega inimesed, ",
  "dhp420:3": "seda, tulvad hävitanud arahanti – ",
  "dhp420:4": "teda nimetan ma braahmaniks. ",
  "dhp421:1": "Seda, kelle jaoks minevikus ja ka tulevikus ",
  "dhp421:2": "ega olevikus ei ole midagi, ",
  "dhp421:3": "seda, takistusteta, kiindumusteta – ",
  "dhp421:4": "teda nimetan ma braahmaniks. ",
  "dhp422:1": "Tugev kui härg, ülev kangelane, ",
  "dhp422:2": "suur nägija, võidukas, ",
  "dhp422:3": "kirest häirimatu, puhastunu, mõistnu – ",
  "dhp422:4": "teda nimetan ma braahmaniks. ",
  "dhp423:0": "",
  "dhp423:1": "Seda, kes teab eelmisi elusid, ",
  "dhp423:2": "näeb taevast ja apaajat, ",
  "dhp423:3": "on jõudnud sündide lõppu, ",
  "dhp423:4": "seda, ülimad teadmised saavutanud tarka, ",
  "dhp423:5": "kõik saavutatava saavutanut – ",
  "dhp423:6": "teda nimetan ma braahmaniks. ",
  "dhp423:7": "Kahekümne kuuenda, braahmani grupi (lõpp). ",
  "dhp423:8": "Lõikude arv kokku on: paaride grupis 14, hoolikuse grupis 9,  teadvuse grupis 9, lille grupis 12, lapsiku grupis 15, targa grupis 11,  arahandi grupis 10, tuhande grupis 14, kurjuse grupis 12,  malaka grupis 11, vanaduse grupis 9, mina grupis 10, maailma grupis 11, Buddha (Mõistnu) grupis 9, Õnne grupis 8, meeldiva grupis 9, viha grupis 8, muutuse grupis 12, dhammas püsija grupis 10, tee grupis 12, mitmesuguse grupis 9, niraja grupis 9, elevandi grupis 9, iha grupis 12, bhikkhu grupis 12, braahmani  grupis 40, kokku üks rohkem kui kolmsada viis (ehk 306). ",
  "dhp423:9": "427, ",
  "dhp423:10": "4 tõe läbistav teadmine; ",
  "dhp423:11": "300 ja 6 alust, ",
  "dhp423:12": "(üks) rohkem kui viis (=306) on tulemuseks. ",
  "dhp423:13": "„Dhammavärsside“ gruppide nimetuste loetelu ",
  "dhp423:14": "Paaride, hooletuse, teadvuse, ",
  "dhp423:15": "lille, lapsiku, targa; ",
  "dhp423:16": "arahandi, tuhande, ",
  "dhp423:17": "kurjuse, malaka – kokku 10 (gruppi). ",
  "dhp423:18": "Vanaduse, mina, maailma, ",
  "dhp423:19": "Buddha, õnne ja meeldiva; ",
  "dhp423:20": "viha, mustuse, dhammas püsija, ",
  "dhp423:21": "tee – (kokku) 20 (gruppi). ",
  "dhp423:22": "Mitmesuguse, niraja, elevandi, ",
  "dhp423:23": "iha, bhikkhu ja braahmani – ",
  "dhp423:24": "need (kõik kokku on) 26 gruppi, ",
  "dhp423:25": "(mis on) räägitud päikesest pärinenu poolt. ",
  "dhp423:26": "Värsside koond – ",
  "dhp423:27": "paaride (grupis on) 20 värssi, ",
  "dhp423:28": "hoolikuse (grupis) 12, ",
  "dhp423:29": "11 teadvuse grupis, ",
  "dhp423:30": "lille grupis 16, ",
  "dhp423:31": "ja lapsiku (grupi) 16 värssi, ",
  "dhp423:32": "sellele (järgneva) targa (grupis) 14, ",
  "dhp423:33": "arahandi (grupis) 10 värssi, ",
  "dhp423:34": "ja tuhande (grupis) on 16 (värssi). ",
  "dhp423:35": "13 kurjuse grupis, ",
  "dhp423:36": "malaka grupis 17 ning ",
  "dhp423:37": "11 vanaduse grupis ",
  "dhp423:38": "mina grupis on neid (värsse) 10. ",
  "dhp423:39": "12 maailma grupis, ",
  "dhp423:40": "Buddha (Mõistnu) grupis 18, ",
  "dhp423:41": "ning õnne ja meeldiva gruppides ",
  "dhp423:42": "on  värsse 12. ",
  "dhp423:43": "14 viha grupis, ",
  "dhp423:44": "mustuse grupis 21; ",
  "dhp423:45": "ja 17 dhammas püsija (grupis ning) ",
  "dhp423:46": "tee grupis 17. ",
  "dhp423:47": "mitmesuguse (grupis) 16 värssi, ",
  "dhp423:48": "niraja ja elevandi (gruppides) 14; ",
  "dhp423:49": "26 iha grupis ",
  "dhp423:50": "ja 23 bhikkhu grupis. ",
  "dhp423:51": "41 värssi ",
  "dhp423:52": "braahmani suurimas grupis; ",
  "dhp423:53": "400 värssi ",
  "dhp423:54": "ja 23 rohkem veel ",
  "dhp423:55": "dhammavärsse (on siin) kogumikus, ",
  "dhp423:56": "räägitud päikesest pärinenu poolt. ",
  "dhp423:57": "„Dhammavärsid paali\" lõpp. "
}