{
  "dhp235:0.1": "LÜHIKESTE KOGU ",
  "dhp235:0.2": "DHAMMAVÄRSID ",
  "dhp235:0.3": "Mustuse grupp ",
  "dhp235:1": "Sa oled nagu koltunud leht, ",
  "dhp235:2": "ja ka Yama mehed on sinu kaasavõtmiseks saabunud. ",
  "dhp235:3": "Sa seisad surma suus ",
  "dhp235:4": "ja teemoonaks pole sul midagi kaasa võtta. ",
  "dhp236:1": "Tee iseendale saar, ",
  "dhp236:2": "püüdle usinalt, ole tark! ",
  "dhp236:3": "Mustuse eemaldanud rüvetu ",
  "dhp236:4": "jõuab taevalikule arija tasandile. ",
  "dhp237:1": "Peagi oled jõudmas eluea lõppu ja ",
  "dhp237:2": "oled lähenemas Yama’ga kohtumisele. ",
  "dhp237:3": "Enne kohalejõudmist pole sul puhkepaika ",
  "dhp237:4": "ja teemoonaks pole sul midagi kaasa võtta. ",
  "dhp238:1": "Tee iseendale saar, ",
  "dhp238:2": "püüdle usinalt, ole tark! ",
  "dhp238:3": "Mustuse eemaldanud rüvetule ",
  "dhp238:4": "ei saabu enam uut sündi ega vananemist. ",
  "dhp239:1": "Arukas puhastab end ",
  "dhp239:2": "mustusest järk-järgult, ",
  "dhp239:3": "vähehaaval, hetkest-hetkesse, ",
  "dhp239:4": "nagu sepp puhastab hõbedat. ",
  "dhp240:1": "Nagu rooste sööb rauda, ",
  "dhp240:2": "millest rooste on tekkinud, ",
  "dhp240:3": "nõnda juhivad tarvikutega liialdava bhikkhu ",
  "dhp240:4": "tema enda teod halba uude sündi. ",
  "dhp241:1": "Mittekordamine määrib mantrad, ",
  "dhp241:2": "korratus määrib majad, ",
  "dhp241:3": "laiskus määrib ilu, ",
  "dhp241:4": "hooletus määrib valvuri. ",
  "dhp242:1": "Halb käitumine määrib naise, ",
  "dhp242:2": "ihnus määrib annetaja. ",
  "dhp242:3": "Tõepoolest, kurjad dhammad määrivad ",
  "dhp242:4": "nii selles kui ka teises maailmas. ",
  "dhp243:1": "Mustuste mustus on ",
  "dhp243:2": "mitteteadmine – see on ülim mustus. ",
  "dhp243:3": "Kõrvaldage see mustus, ",
  "dhp243:4": "olge mustuseta, bhikkhud! ",
  "dhp244:1": "Kerge on elada häbitul, ",
  "dhp244:2": "kaak-kangelasel, solvajal, ",
  "dhp244:3": "hooplejal ja hoolimatul, ",
  "dhp244:4": "kerge on elada ebapuhtal. ",
  "dhp245:1": "Kuid raske on elada häbivõimelisel, ",
  "dhp245:2": "lakkamatult puhtust otsijal, ",
  "dhp245:3": "avatul ja hoolival, ",
  "dhp245:4": "puhta eluviisiga tõe nägijal. ",
  "dhp246:1": "Kes tapab elusolendeid, ",
  "dhp246:2": "räägib valet, ",
  "dhp246:3": "võtab maailmas mitteantut ",
  "dhp246:4": "ja  läheb teise naisega, ",
  "dhp247:1": "joob alkohoolseid jooke ",
  "dhp247:2": "ikka ja jälle, see mees, ",
  "dhp247:3": "siin, selles maailmas, ",
  "dhp247:4": "juurib välja oma juure. ",
  "dhp248:1": "Tea seda, mees: ",
  "dhp248:2": "kurjad dhammad ",
  "dhp248:3": "Ärgu ahnus ega valed dhammad ",
  "dhp248:4": "paisaku sind kauakestvasse kannatusse! ",
  "dhp249:0": "",
  "dhp249:1": "Tõepoolest, inimesed annetavad vastavalt usule ",
  "dhp249:2": "ja vastavalt rahulolule. ",
  "dhp249:3": "Kes kadestab ",
  "dhp249:4": "teiste jooki või sööki, ",
  "dhp249:5": "see ei saavuta keskendust ",
  "dhp249:6": "ei päeval ega öösel. ",
  "dhp250:1": "Aga see, kes on kadeduse eemaldanud, ",
  "dhp250:2": "selle juure hävitanud ja väljajuurinud, ",
  "dhp250:3": "see, tõepoolest, nii päeval kui öösel ",
  "dhp250:4": "saavutab õige keskenduse. ",
  "dhp251:1": "Pole kirega võrdset tuld, ",
  "dhp251:2": "pole vihaga võrdset haaret, ",
  "dhp251:3": "pole pettekujutlusega võrdset võrku, ",
  "dhp251:4": "pole ihaga võrdset jõge. ",
  "dhp252:1": "Teiste vead on kergesti nähtavad, ",
  "dhp252:2": "enda vigu on aga raske näha. ",
  "dhp252:3": "Tõepoolest, teiste vead ",
  "dhp252:4": "sõelutakse välja nagu aganad, ",
  "dhp252:5": "omi aga varjatakse, ",
  "dhp252:6": "nagu petis varjab ebaõnnestunud heiteid. ",
  "dhp253:1": "Kes teiste vigu nähes ",
  "dhp253:2": "tajub pidevalt ärritust, ",
  "dhp253:3": "selle tulvad suurenevad. ",
  "dhp253:4": "Tema on kaugel tulvade lõppemisest. ",
  "dhp254:1": "Nii nagu taevas pole teed, ",
  "dhp254:2": "pole väljaspool sanghat tõelist erakrändurit. ",
  "dhp254:3": "Inimesi rõõmustavad illusioonid, ",
  "dhp254:4": "tathaagatad on illusioonidest vabad. ",
  "dhp255:1": "Nii nagu taevas pole teed, ",
  "dhp255:2": "pole väljaspool sanghat tõelist erakrändurit. ",
  "dhp255:3": "Moodustised pole igavesed, ",
  "dhp255:4": "mõistnutes pole häiritust. ",
  "dhp255:5": "Kaheksateistkümnenda, mustuse grupi (lõpp). "
}