{
  "dhp167:0.1": "LÜHIKESTE KOGU ",
  "dhp167:0.2": "DHAMMAVÄRSID ",
  "dhp167:0.3": "Maailma grupp ",
  "dhp167:0.4": "",
  "dhp167:1": "Ära järgi madalaid dhammasid! ",
  "dhp167:2": "Ära ela hooletuses! ",
  "dhp167:3": "Ära järgi valesid vaateid! ",
  "dhp167:4": "Ära ole maailma kiindunud! ",
  "dhp168:1": "Tõuse! Ära ole hooletu! ",
  "dhp168:2": "Järgi heasse juhtivat dhammat! ",
  "dhp168:3": "(Õige) dhamma järgija elab õnnelikult ",
  "dhp168:4": "selles maailmas ja ka teises. ",
  "dhp169:1": "Harjuta heasse juhtivat dhammat! ",
  "dhp169:2": "Ära harjuta halba juhtivat dhammat! ",
  "dhp169:3": "(Õige) dhamma järgija elab õnnelikult ",
  "dhp169:4": "selles maailmas ja ka teises. ",
  "dhp170:1": "Vaata (maailma) kui mulli, ",
  "dhp170:2": "vaata seda kui illusiooni – ",
  "dhp170:3": "nõnda maailma vaadates ",
  "dhp170:4": "Surmakuningas ei näe sind. ",
  "dhp171:1": "Tule, vaata seda maailma, ",
  "dhp171:2": "mis sarnaneb ehitud kuninga vankriga. ",
  "dhp171:3": "Kuhu lapsikud langevad, ",
  "dhp171:4": "seal pole klammerdumist mõistnuid. ",
  "dhp172:0": "",
  "dhp172:1": "Kes varem oli hooletu, ",
  "dhp172:2": "kuid hiljem hoolikas, ",
  "dhp172:3": "valgustab seda maailma ",
  "dhp172:4": "nagu pilvedest vabanenud kuu. ",
  "dhp173:1": "Kes tehtud kurja teo ",
  "dhp173:2": "katab oskuslikuga, ",
  "dhp173:3": "valgustab seda maailma ",
  "dhp173:4": "nagu pilvedest vabanenud kuu. ",
  "dhp174:1": "Pime on see maailm, ",
  "dhp174:2": "vähesed näevad selle läbi. ",
  "dhp174:3": "Vaid vähesed tõusevad taevasse ",
  "dhp174:4": "(nagu) püünisest vabanenud linnud. ",
  "dhp175:1": "Luiged liiguvad päikese teed, ",
  "dhp175:2": "üleloomuliku jõu valdajad liiguvad õhus. ",
  "dhp175:3": "Taiplikud lahkuvad maailmast, ",
  "dhp175:4": "olles vallutanud Surma ühes ta armeega. ",
  "dhp176:1": "Ühes dhammas üleastunule: ",
  "dhp176:2": "valet rääkivale inimesele, ",
  "dhp176:3": "teispoolsed maailmad tagasi lükanule, ",
  "dhp176:4": "pole kurja, mida ta ei võiks teha. ",
  "dhp177:1": "Tõepoolest, alatud ei lähe deevade maailma, ",
  "dhp177:2": "lapsikud ei ülista (munkadele) annetamist; ",
  "dhp177:3": "taiplik rõõmustab annetusi tehes, ",
  "dhp177:4": "seetõttu saab ta õnnelikuks ka teispoolsuses. ",
  "dhp178:1": "Maailma ainuvalitsemisest, ",
  "dhp178:2": "taevasseminekust või ",
  "dhp178:3": "kõikide maailmade ülemvõimust ",
  "dhp178:4": "on vooguastunu vili parim. ",
  "dhp178:5": "Kolmeteistkümnenda, maailma grupi (lõpp). "
}