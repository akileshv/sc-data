{
  "dhp76:0.1": "LÜHIKESTE KOGU ",
  "dhp76:0.2": "DHAMMAVÄRSID ",
  "dhp76:0.3": "Targa grupp ",
  "dhp76:0.4": "Tark, kes ütleb välja sellele, ",
  "dhp76:1": "mida peaks nägema, ",
  "dhp76:2": "ja noomib selle eest, ",
  "dhp76:3": "mida tuleks vältida, on nagu aare; ",
  "dhp76:4": "arukas suhtleb just sellise targaga. ",
  "dhp76:5": "Selline suhtlemine toob head, ",
  "dhp76:6": "mitte kurja. ",
  "dhp77:1": "Kes manitseb ja annab nõu, ",
  "dhp77:2": "ning hoiab kurjast eemale, ",
  "dhp77:3": "see on tõesti tõelikule kallis, ",
  "dhp77:4": "kuid pole kallis mittetõelikule. ",
  "dhp78:1": "Ära suhtle kurjade sõpradega, ",
  "dhp78:2": "ära suhtle madalate inimestega. ",
  "dhp78:3": "Suhtle hüveliste sõpradega, ",
  "dhp78:4": "suhtle kõrgemate inimestega. ",
  "dhp79:1": "Dhammast rõõmu tundev ",
  "dhp79:2": "elab rõõmsalt, puhta meelega. ",
  "dhp79:3": "Arijate kuulutatud dhamma ",
  "dhp79:4": "rõõmustab alati tarka. ",
  "dhp80:1": "Tõepoolest, niisutajad juhivad vett, ",
  "dhp80:2": "nooletegijad painutavad noolevarsi, ",
  "dhp80:3": "puusepad painutavad puitu, ",
  "dhp80:4": "targad ohjavad ennast. ",
  "dhp81:1": "Nii nagu tuul ",
  "dhp81:2": "ei kõiguta mäge, ",
  "dhp81:3": "nõnda ei kõiguta laitused ",
  "dhp81:4": "ega kiitused tarku. ",
  "dhp82:1": "Just nagu hägu settides ",
  "dhp82:2": "puhastub sügav järv, ",
  "dhp82:3": "nõnda dhammat kuuldes ",
  "dhp82:4": "puhastuvad targad. ",
  "dhp83:1": "Tõepoolest, tõelikud mehed loobuvad maisest. ",
  "dhp83:2": "Tõelikud ei lobise naudingute nautimisest. ",
  "dhp83:3": "Puutudes kokku õnne või dukkhaga, ",
  "dhp83:4": "tark ei näita välja tõusu ega langust. ",
  "dhp84:1": "Ei enda ega teiste pärast ",
  "dhp84:2": "tuleks tahta poega, rikkust või kuningriiki. ",
  "dhp84:3": "Ei tuleks tahta dhammata heaolu. ",
  "dhp84:4": "Sestap peaks elama kõlbeline tark dhammas. ",
  "dhp85:1": "Vähe on inimeste seas ",
  "dhp85:2": "neid, kes on vastaskaldale läinud. ",
  "dhp85:3": "Ülejäänud inimkond ",
  "dhp85:4": "jookseb ringi siinpoolsel kaldal. ",
  "dhp86:1": "Tõepoolest, need, kes õigesti kuulutatud ",
  "dhp86:2": "dhammat dhamma kohaselt järgivad, ",
  "dhp86:3": "need inimesed ületavad ",
  "dhp86:4": "väga raskesti ületatava surmavalla. ",
  "dhp87:1": "Hüljanud tumeda dhamma, ",
  "dhp87:2": "arendagu tark eredat dhammat, ",
  "dhp87:3": "olles läinud kodust kodutusse, ",
  "dhp87:4": "eraklusse, mida on raske nautida. ",
  "dhp88:1": "Naudingud hüljanud, omandita, ",
  "dhp88:2": "enda teadvuse plekkidest ",
  "dhp88:3": "puhastanud tark ",
  "dhp88:4": "rõõmustab saavutatu üle. ",
  "dhp89:1": "Virgumisosade läbi ",
  "dhp89:2": "õigesti ja hästi arendatud teadvusega, ",
  "dhp89:3": "klammerdumisest loobunud, ",
  "dhp89:4": "mitteklammerdumisest rõõmu tundvad, ",
  "dhp89:5": "plekid eemaldanud, valgustunud ",
  "dhp89:6": "— nemad vaibuvad juba siin maailmas lõplikult. ",
  "dhp89:7": "Kuuenda, targa grupi (lõpp). "
}