{
  "dhp221:0.1": "LÜHIKESTE KOGU ",
  "dhp221:0.2": "DHAMMAVÄRSID ",
  "dhp221:0.3": "Viha grupp ",
  "dhp221:0.4": "",
  "dhp221:1": "Kes on vihast loobunud, uhkuse hüljanud, ",
  "dhp221:2": "kõik köidikud ületanud, ",
  "dhp221:3": "nimesse ja vormi mitteklammerdunud, ",
  "dhp221:4": "kel pole enam midagi, see ei saa langeda dukkhasse. ",
  "dhp222:1": "See, kes tõepoolest üleskerkinud viha ",
  "dhp222:2": "rappuvat vankrit vaos hoiab, ",
  "dhp222:3": "seda nimetan ma vankrijuhiks. ",
  "dhp222:4": "Ülejäänud inimesed hoiavad vaid ohje. ",
  "dhp223:1": "Viha on võidetav vihatusega, ",
  "dhp223:2": "headusetus on võidetav headusega, ",
  "dhp223:3": "ihnus on võidetav annetamisega ",
  "dhp223:4": "ja vale tõe rääkimisega. ",
  "dhp224:1": "Räägi tõtt, ära vihasta, ",
  "dhp224:2": "kui palutakse, anna, kasvõi pisutki – ",
  "dhp224:3": "need kolm omadust ",
  "dhp224:4": "viivad deevade juurde. ",
  "dhp225:1": "Vägivallatud, lakkamatult ",
  "dhp225:2": "keha ohjavad targad ",
  "dhp225:3": "jõuavad surmatusse, ",
  "dhp225:4": "kus ei ole leina. ",
  "dhp226:1": "Alati ärksa, ",
  "dhp226:2": "päeval ja ööl treeniva, ",
  "dhp226:3": "nibbaanasse kaldunu ",
  "dhp226:4": "tulvad lähevad looja. ",
  "dhp227:1": "Oo, Atula, see on ammusest ajast, ",
  "dhp227:2": "see pole vaid kaasajal nii. ",
  "dhp227:3": "Laidetakse vaikselt istujat, ",
  "dhp227:4": "laidetakse palju rääkijat, ",
  "dhp227:5": "ja laidetakse mõõdukalt rääkijat. ",
  "dhp227:6": "Maailmas pole mittelaidetavat. ",
  "dhp228:1": "Pole olnud, ei tule, ",
  "dhp228:2": "ega ole praegugi ",
  "dhp228:3": "inimest, keda ainult laidetakse ",
  "dhp228:4": "või ainult kiidetakse. ",
  "dhp229:1": "Keda teadjad kiidavad, ",
  "dhp229:2": "olles päevast päeva põhjalikult uurinud, ",
  "dhp229:3": "seda, veatu käitumisega arukat, ",
  "dhp229:4": "tarkuse ja kõlbluse väljaarendanut, ",
  "dhp230:1": "kes on kui Džambu jõe kullast valmistatud ehe – ",
  "dhp230:2": "kes oleks vääriline laitma (sellist arijat)? ",
  "dhp230:3": "Teda ülistavad isegi deevad, ",
  "dhp230:4": "teda ülistab isegi Brahma. ",
  "dhp231:1": "Valva keha raevukuse eest! ",
  "dhp231:2": "Olgu keha ohjatud! ",
  "dhp231:3": "Loobu halvast kehalisest käitumisest, ",
  "dhp231:4": "harjuta head kehalist käitumist! ",
  "dhp232:1": "Valva kõne raevukuse eest! ",
  "dhp232:2": "Olgu sõnad ohjatud! ",
  "dhp232:3": "Loobu halvast kõnelisest käitumisest, ",
  "dhp232:4": "harjuta head kõnelist käitumist! ",
  "dhp233:1": "Valva meelt raevukuse eest! ",
  "dhp233:2": "Olgu meel ohjatud! ",
  "dhp233:3": "Loobu halvast meelelisest käitumisest, ",
  "dhp233:4": "harjuta head meelelist käitumist! ",
  "dhp234:1": "Keha ohjanud targad, ",
  "dhp234:2": "ka kõne ohjanud targad, ",
  "dhp234:3": "ning meele ohjanud targad – ",
  "dhp234:4": "nemad on tõesti hästi põhjalikult ohjatud. ",
  "dhp234:5": "Seitsmeteistkümnenda, viha grupi (lõpp). "
}