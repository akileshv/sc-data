{
  "dhp1:0.1": "LÜHIKESTE KOGU ",
  "dhp1:0.2": "DHAMMAVÄRSID ",
  "dhp1:0.3": "Paaride grupp ",
  "dhp1:1": "Dhammade eel käib meel, ",
  "dhp1:2": "dhammad on meele juhitud, meele loodud. ",
  "dhp1:3": "Kes räägib või tegutseb ",
  "dhp1:4": "pahelise meelega, ",
  "dhp1:5": "sellele järgneb dukkha ",
  "dhp1:6": "nagu ratas vankrit vedavale jalale. ",
  "dhp2:1": "Dhammade eel käib meel, ",
  "dhp2:2": "dhammad on meele juhitud, meele loodud. ",
  "dhp2:3": "Kes räägib või tegutseb ",
  "dhp2:4": "puhta meelega, ",
  "dhp2:5": "sellele järgneb õnn ",
  "dhp2:6": "nagu kaasaskäiv vari. ",
  "dhp3:1": "„Ta sõimas mind, lõi mind, ",
  "dhp3:2": "võitis mind, röövis mind“ – ",
  "dhp3:3": "kes nii mõtlevad, ",
  "dhp3:4": "nende vaen ei vaibu. ",
  "dhp4:1": "„Ta sõimas mind, lõi mind, ",
  "dhp4:2": "võitis mind, röövis mind“ – ",
  "dhp4:3": "kes nii ei mõtle, ",
  "dhp4:4": "nende vaen vaibub. ",
  "dhp5:1": "Tõepoolest, siin maailmas ei vaibu ",
  "dhp5:2": "vaen kunagi vaenus, ",
  "dhp5:3": "vaid vaibub vaenu puudumises – ",
  "dhp5:4": "see on igavene dhamma. ",
  "dhp6:1": "Kuid paljud ei mõista, ",
  "dhp6:2": "et peame end siin maailmas ohjama. ",
  "dhp6:3": "Aga need, kes siin maailmas seda mõistavad, ",
  "dhp6:4": "vaigistavad seeläbi tülid. ",
  "dhp7:1": "Meeldiva vaatlemises viibija, ",
  "dhp7:2": "kelle võimed on ohjamata, ",
  "dhp7:3": "ja kes on söömises mõõdutu, ",
  "dhp7:4": "loid ning madala energiaga – ",
  "dhp7:5": "sellest, tõepoolest, saab Surm jagu, ",
  "dhp7:6": "nagu tuul jõuetust puust. ",
  "dhp8:1": "Ilutuse vaatlemises viibija, ",
  "dhp8:2": "kelle võimed on hästi ohjatud ",
  "dhp8:3": "ja kes on söömises mõõdukas, ",
  "dhp8:4": "kel on usk, otsusekindlus ning energilisus – ",
  "dhp8:5": "sellest, tõepoolest, Surm jagu ei saa, ",
  "dhp8:6": "nagu ka tuul kivisest mäest. ",
  "dhp9:1": "Tulvadega, taltumata ",
  "dhp9:2": "ja tõest eemaldunud ",
  "dhp9:3": "kollase rüü kandja – ",
  "dhp9:4": "tema ei vääri kollast rüüd. ",
  "dhp10:1": "Kuid kes on tulvad hüljanud, ",
  "dhp10:2": "kõlbeline, hästi rahunenud, ",
  "dhp10:3": "ega ole tõest eemaldunud, ",
  "dhp10:4": "tema, tõepoolest, väärib kollast rüüd. ",
  "dhp11:1": "Kes mitteolemust peavad olemuseks ",
  "dhp11:2": "ja olemust näevad mitteolemusena, ",
  "dhp11:3": "need ei avasta olemust ",
  "dhp11:4": "valede mõtete pärusmaal. ",
  "dhp12:1": "Kes teavad olemust kui olemust ",
  "dhp12:2": "ja mitteolemust kui mitteolemust, ",
  "dhp12:3": "need avastavad olemuse ",
  "dhp12:4": "õigete mõtete pärusmaal. ",
  "dhp13:1": "Nagu vihm tungib ",
  "dhp13:2": "halva rookatusega majja, ",
  "dhp13:3": "nõnda tungib kirg ",
  "dhp13:4": "arendamata teadvusesse. ",
  "dhp14:1": "Nagu vihm ei tungi ",
  "dhp14:2": "hea rookatusega majja, ",
  "dhp14:3": "nõnda ei tungi kirg ",
  "dhp14:4": "hästi arendatud teadvusesse. ",
  "dhp15:1": "Siinilmas kurvastab ja seal ilmas kurvastab, ",
  "dhp15:2": "igal pool kurvastab kurja teinu. ",
  "dhp15:3": "Ta kurvastab, ta on löödud, ",
  "dhp15:4": "nähes enda ebapuhtaid tegusid. ",
  "dhp16:1": "Siinilmas rõõmustab ja sealilmas rõõmustab, ",
  "dhp16:2": "igal pool rõõmustab pälvimuslikult käitunu. ",
  "dhp16:3": "Ta rõõmustab, ta väga rõõmustab, ",
  "dhp16:4": "nähes enda puhtaid tegusid. ",
  "dhp17:1": "Siinilmas kahetseb ja seal ilmas kahetseb, ",
  "dhp17:2": "igal pool kahetseb kurja teinu. ",
  "dhp17:3": "Ta mõtleb: „Olen teinud kurja“, ja kahetseb. ",
  "dhp17:4": "Rohkemgi veel kahetseb ta, olles läinud halba uude sündi. ",
  "dhp18:1": "Siinilmas rõõmustab ja sealilmas rõõmustab, ",
  "dhp18:2": "igal pool rõõmustab pälvimusi teinu. ",
  "dhp18:3": "Ta mõtleb: „Olen käitunud pälvimuslikult“, ja rõõmustab. ",
  "dhp18:4": "Rohkemgi veel rõõmustab ta, olles läinud heasse uude sündi. ",
  "dhp19:1": "Palju ka ei retsiteeriks ta pühakirju, ",
  "dhp19:2": "hooletu mees ei ela nende kohaselt; ",
  "dhp19:3": "nagu teiste lehmi loendav lehmakarjus – ",
  "dhp19:4": "tema osaks pole erakuelu. ",
  "dhp20:1": "Aga kui ta ka vähe retsiteerib pühakirju, ",
  "dhp20:2": "kuid elab tões ja dhamma kohaselt, ",
  "dhp20:3": "kire, viha ning pettekujutluse hüljanult, ",
  "dhp20:4": "õigete teadmiste ja hästi vabanenud teadvusega, ",
  "dhp20:5": "sellesse ja teise ilma klammerdumata ",
  "dhp20:6": "– siis on tema osaks erakuelu. ",
  "dhp20:7": "Esimese, paaride grupi (lõpp). "
}