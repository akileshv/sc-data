{
  "dhp273:0.1": "LÜHIKESTE KOGU ",
  "dhp273:0.2": "DHAMMAVÄRSID ",
  "dhp273:0.3": "Tee grupp ",
  "dhp273:1": "Teedest parim on kaheksaosaline, ",
  "dhp273:2": "tõdedest neli värssi, ",
  "dhp273:3": "dhammadest parim on kiretus ",
  "dhp273:4": "ja kahejalgsetest nägija. ",
  "dhp274:1": "Vaid see on õige tee, muud ei ole ",
  "dhp274:2": "nägemise puhastamiseks. ",
  "dhp274:3": "Sisenege sellesse! ",
  "dhp274:4": "See petab Surma ära! ",
  "dhp275:1": "Tõepoolest, sellesse sisenedes ",
  "dhp275:2": "teed sa dukkhale lõpu. ",
  "dhp275:3": "Kuulutanud olen teile ma seda teed, ",
  "dhp275:4": "olles mõistnud noole eemaldamist. ",
  "dhp276:1": "Te peate ise püüdlema, ",
  "dhp276:2": "tathaagatad on ainult tee kuulutajad. ",
  "dhp276:3": "Teele sisenenud džhaaid ",
  "dhp276:4": "vabanevad Surma köidikutest. ",
  "dhp277:1": "„Kõik moodustised on püsitud.“ ",
  "dhp277:2": "Kes seda tarkusega näeb, ",
  "dhp277:3": "see tüdineb dukkhast —",
  "dhp277:4": "see on puhastumise tee. ",
  "dhp278:1": "„Kõik moodustised on dukkha.“ ",
  "dhp278:2": "Kes seda tarkusega näeb, ",
  "dhp278:3": "see tüdineb dukkhast —",
  "dhp278:4": "see on puhastumise tee. ",
  "dhp279:0": "„Kõik dhammad on minatud.“ ",
  "dhp279:1": "„Kõik dhammad on minatud.“ ",
  "dhp279:2": "Kes seda tarkusega näeb, ",
  "dhp279:3": "see tüdineb dukkhast —",
  "dhp279:4": "see on puhastumise tee. ",
  "dhp280:1": "Pingutuseks sobilikul ajal mittepingutav, ",
  "dhp280:2": "noor ja tugev, kuid laisapoolne; ",
  "dhp280:3": "mõtetest kurnatud meelega, uimane ",
  "dhp280:4": "ja loid ei leia tarkuse teed. ",
  "dhp281:1": "Kõne valvates, meelt hästi talitsedes ",
  "dhp281:2": "ja kehaga mitteoskuslikult käitumata – ",
  "dhp281:3": "sel moel kolme kammateed puhastades ",
  "dhp281:4": "teosta Nägija kuulutatud tee! ",
  "dhp282:1": "Tõesti, pühendumisest sünnib mõistmine ",
  "dhp282:2": "ja pühendumise puudumisest mõistmise kadumine. ",
  "dhp282:3": "Teades neid kahte ristteed – ",
  "dhp282:4": "olemasolu ja mitteolemasolu, ",
  "dhp282:5": "peaksid endas rajama selle, ",
  "dhp282:6": "mis mõistmist kasvataks. ",
  "dhp283:1": "Raiu maha mets, mitte puu. ",
  "dhp283:2": "Metsast sünnib hirm. ",
  "dhp283:3": "Metsa ja metsaalusegi maha raiunud ",
  "dhp283:4": "bhikkhu on metsatu. ",
  "dhp284:1": "Tõepoolest, kuni metsaaluse väiksemgi ",
  "dhp284:2": "võrse mehe kirest naise vastu pole maha raiutud, ",
  "dhp284:3": "nii kaua on meel seotud ",
  "dhp284:4": "nagu piima imev vasikas emaga. ",
  "dhp285:1": "Lõika läbi oma kiindumused, ",
  "dhp285:2": "nagu lõigatakse läbi sügisene lootos. ",
  "dhp285:3": "Arenda ainult rahuteed ",
  "dhp285:4": "nibbaanasse, nii nagu Õnnesläinu õpetas. ",
  "dhp286:1": "„Siin elan vihmasel ajal, ",
  "dhp286:2": "siin külmal, siin kuumal ajal“, ",
  "dhp286:3": "mõtleb lapsik ",
  "dhp286:4": "ohte mõistmata. ",
  "dhp287:1": "Selle, poegadest ja veistest joobunud, ",
  "dhp287:2": "kiindunud meelega inimese ",
  "dhp287:3": "viib surm kaasa ",
  "dhp287:4": "nagu suur uputus magava küla. ",
  "dhp288:1": "Ei ole pojad kaitseks, ",
  "dhp288:2": "ei isa ega ka sugulased – ",
  "dhp288:3": "lõputegija haarde eest ",
  "dhp288:4": "pole lähedastest kaitset. ",
  "dhp289:1": "Selle tähendust teadev, ",
  "dhp289:2": "kõlbeliselt ohjatud tark, ",
  "dhp289:3": "puhastagu kiiresti ",
  "dhp289:4": "nibbaanasse viiv tee. ",
  "dhp289:5": "Kahekümnenda, tee grupi (lõpp). "
}