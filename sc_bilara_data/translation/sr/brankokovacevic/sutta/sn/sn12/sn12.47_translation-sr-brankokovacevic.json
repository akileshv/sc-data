{
  "sn12.47:0.1": "Budini govori tematski grupisani 12.47 ",
  "sn12.47:0.2": "5. Kućedomaćin ",
  "sn12.47:0.3": "Đāṇussoṇi ",
  "sn12.47:1.1": "Kraj Sāvatthīja. ",
  "sn12.47:1.2": "Jednoga dana brahman Đāṇussoṇi otide do Blaženog i pozdravi se s njim, a kada taj učtivi i prijateljski razgovor bi završen, sede on sa strane i reče: ",
  "sn12.47:2.1": "„Kako to biva, učitelju Gotama? Da li sve postoji?” ",
  "sn12.47:2.2": "„’Sve postoji’: to je jedna krajnost.” ",
  "sn12.47:3.1": "„Onda, učitelju Gotama, da li sve ne postoji?” ",
  "sn12.47:3.2": "„’Sve ne postoji’: to je druga krajnost. ",
  "sn12.47:3.3": "Ne priklanjajući se nijednoj od tih krajnosti, Tathāgata podučava Dhammu koja je u sredini: ",
  "sn12.47:3.4": "Sa neznanjem kao uzrokom, mentalni obrasci nastaju; ",
  "sn12.47:3.5": "sa mentalnim obrascima kao uzrokom, svest nastaje… ",
  "sn12.47:3.6": "Tako nastaje čitav ovaj okean patnje. ",
  "sn12.47:3.7": "Ali sa slabljenjem i nestankom neznanja, mentalni obrasci nestaju; ",
  "sn12.47:3.8": "sa nestankom mentalnih obrazaca, svest nestaje… ",
  "sn12.47:3.9": "Tako nestaje čitav ovaj okean patnje.” ",
  "sn12.47:4.1": "Kada ovo bi izgovoreno, brahman Đāṇussoṇi reče Blaženom: ",
  "sn12.47:4.2": "„Izvrsno, učitelju Gotama! Izvrsno… ",
  "sn12.47:4.3": "Neka me učitelj Gotama prihvati kao svog nezaređenog sledbenika koji, odsad pa do kraja života, pronađe svoje utočište!” "
}